Gazi Üniv. Müh. Mim. Fak. Der.
Cilt 26, No 2, 263-272, 2011

J. Fac. Eng. Arch. Gazi Univ.
Vol 26, No 2, 263-272, 2011

ÇİFT FAZLI ÇELİĞİN ÇEKME ÖZELLİKLERİNE
MİKROYAPININ ETKİSİ
Elmas SALAMCI* ve Fikret KABAKCI**
*

Metal Eğitimi Bölümü, Teknik Eğitim Fakültesi, Karabük Üniversitesi, Karabük
Metalurji Malzeme Programı, Alaplı Meslek Yüksekokulu, Zonguldak Karaelmas Üniversitesi, Zonguldak
salamcie@yahoo.com, fikretkabakci@mynet.com

**

(Geliş/Received: 23.11.2010 ; Kabul/Accepted: 28.03.2011)
ÖZET
Bu çalışmada %0,0981 C, %1,653 Mn, %0,54 Si, %0,69 Ni içeren çift fazlı bir çeliğin çekme özellikleri
üzerinde martenzit ve yeni ferrit hacim oranının etkisi araştırılmıştır. 715, 725 and 752oC de uygulanan kritik
tavlama sonrasında numuneler suda, yağda ve fırında soğutulmuştur. Optik mikroskop incelemelerinde fırında
soğutma hızında bile karbür oluşumuna rastlanmamıştır. Sonuçlar, aynı kritik sıcaklıkta tavlama sonrasında,
kullanılan soğutma şartları içerisinde en fazla martenzit hacim oranının suda soğutma ile elde edildiğini
göstermiştir. Martenzit içeriğinin artması ile homojen uzama azalırken, akma ve çekme mukavemetlerinin her
ikisi de artmıştır. Sabit martenzit hacim oranında, kritik tavlama sıcaklıklarından kontrollü soğutma sonucu
oluşan yeni ferrit hacim oranının değiştiği gözlenmiştir. Yeni ferritin varlığı mukavemeti azaltıp, sünekliği
artırmıştır. Taramalı elektron mikroskobu (SEM) kırık yüzey incelemeleri yeni ferrit içeren numunelerin boyun
bölgesinde daha yüksek yoğunlukta mikroboşluk içerdiğini ve tamamen sünek kırılma davranışı sergilediğini
göstermiştir. Bunun aksine yeni ferrit içermeyen numunelerin daha düşük yoğunlukta mikroboşluk içerdiği ve
hem klivaj hem de sünek kırılma modunu bir arada sergilediği gözlenmiştir.

E. Salamcı ve F. Kabakcı

1. GİRİŞ (INTRODUCTION)

Çift Fazlı Çeliğin Çekme Özelliklerine Mikroyapının Etkisi

2. DENEYSEL ÇALIŞMALAR (EXPERIMENTAL
STUDIES)

Çift fazlı çelikler üretildikleri yüksek mukavemetli
düşük alaşımlı çeliklere (HSLA) göre daha iyi dayanım-süneklik özellikleri göstermektedir [1-6]. Bu
özelliklerinden dolayı otomotiv endüstrisinde önemli
bir konuma sahiptirler. Otomobil parçalarında çok iyi
şekil alabilirliğe sahip çift fazlı çelikler kullanılarak
araçların ağırlığı azaltılır ve yakıt tüketiminde önemli
oranda tasarruf sağlanır. Çift fazlı çelikler yumuşak
ferrit matris içinde %20-25 oranında sert martenzit
fazından oluşur. Çift fazlı çelikler interkritik bölgede
(östenit+ferrit faz bölgesi) tavlama sonrasında uygun
hızda soğutma sonucunda yeterli miktarda östenitin
martenzite dönüşümüyle elde edilir. Kritik soğutma
hızında var olan östenitin tamamı martenzite dönüşür
ve oluşan yapı ferrit martenzit karışımıdır. Bazı çalışmalar martenzit hacim oranının çift fazlı çeliklerin
deformasyon davranışı üzerinde çekme özelliklerini
kontrol eden çok önemli bir faktör olduğunu göstermişlerdir. Çekme dayanımı, martenzitin hacim
yüzdesiyle doğrudan ilgilidir. Martenzit hacim oranı
arttıkça çekme dayanımı artar ve süneklik azalır [7-9].
Başlangıçta yapılan çalışmalar çift fazlı çeliklerin sadece ferrit ve martenzitten oluştuğunu gösterirken,
son yapılan çalışmalar bu çeliklerin deformasyon
davranışının gizli kalmış bazı mikroyapısal detaylara
bağlı olduğunu göstermiştir [10-12]. Bu mikroyapısal
özelliklerden biri interkritik tavlama sonrasında oluşan dönüşmüş ferrit (yeni ferrit) dir. Bu yeni faz interkritik tavlama sonrasında soğutma esnasında östenitin
ferrite dönüşmesiyle oluşur ve eski kalıntı ferritden
hem yönlenme hemde kompozisyon bakımından
farklıdır.
İnterkritik tavlama esnasında oluşan mikroyapılar
hem tavlama sıcaklığı hemde soğuma hızından etkilenirler. α+γ faz bölgesindeki tavlama sıcaklığı östenit
hacim yüzdesini kontrol eder ve östenitin karbon
içeriğini saptar ve böylece östenitin sertleşebilirliğini
etkiler. Soğuma hızının mekanik özellikler üzerinde
direk etkisi vardır. Huppi ve diğerleri yaptıkları çalışmada soğuma hızı arttıkça, mukavemetin arttığını ve
sünekliğin azaldığını belirtmişlerdir. Yüksek soğuma
hızlarında varolan östenitin tamamen martenzite dönüştüğünü ve yapının ferrit ve martenzit karışımı
olduğunu, ancak yavaş soğumada yeni ferritin kalıntı
ferritin (interkritik tavlama esnasında varolan eski
ferrit) üzerinde büyüdüğünü saptamışlardır. Soğuma
devam ederken kalan östenitin karbonca zenginleştiğini ve alaşım içeriğine ve soğuma hızına bağlı olarak martenzit, beynit veya perlite dönüştüğünü vurgulamışlardır [10].
Bu çalışmada martenzit hacim oranı, yeni ferrit hacim
oranı ve soğuma hızının çift fazlı çeliğin mekanik
özellikleri ve kırılma davranışı üzerindeki etkileri
araştırılmıştır.

264

Bu çalışmada kullanılan ve kimyasal bileşimi Çizelge
1’de verilen çelik, Tübitak Mam’da döküm yoluyla
26x300x300 mm boyutlarında blok halinde
indüksiyon ocağında üretilmiştir. Üretilen bloklar
daha sonra sıcak haddeleme işlemine tabi tutularak 4
mm kalınlığında elde edilmiştir.
Çizelge 1. Deneylerde Kullanılan Malzemenin
Kimyasal Bileşimi (% Ağırlık). (Chemical composition
of steel used (w/w))

C
0,0
981
Mo
0,0
035

Mn
1,6
530
Sn
0,0
024

P
0,0
158
Al
0,0
057

S
0,0
126
Nb
0,0
210

Si
0,5
496
V
0,0
178

Cu
0,0
225
W
0,0
043

Cr
0,0
672
Co
0,0
085

Ni
0,6
947
Ti
0,0
073

Kritik tavlama sıcaklıkları (A1 ve A3) Andrews’in
[13] ampirik formülü kullanılarak 711°C-862°C
olarak tespit edilmiştir. Isıl işlemler sırasında sıcaklık
ölçümünde K tipi termokapıl kullanılmıştır. Numuneler sabitleme çubuğuna, ısıl çiftlerde numune yüzeyinin merkezine elektrik direnç kaynağı ile kaynaklanmıştır. ABB Commander marka kayıt cihazı, kompenzasyon kablosu ve klemens ile ısıl çift tellerine bağlanarak sıcaklık ölçüm sistemi tamamlanmıştır. Isıl işlem deneyleri, martenzit hacim oranının (MHO) kritik
sıcaklığa bağımlılığının tespiti ve çekme deney numunelerinin üretilmesi olmak üzere iki aşamada tamamlanmıştır. MHO’nın değişimini tespit etmek için
4x15x15 mm boyutlarında numuneler kullanılmıştır.
Bu numunelere kritik bölgedeki 8 farklı sıcaklıkta
(715, 725, 735, 745, 760, 775, 800, 830°C) 25 dakika
tavlama sonrasında suda su verme işlemi yapılmıştır.
Kritik tavlama sırasında oluşan östenitin, suda su
verme sonrasında soğuma hızının çok yüksek olması
nedeniyle tamamen martenzite dönüştüğü kabul
edilmiştir. Üretilen çift fazlı çeliklerin martenzit
hacim oranları Swift marka nokta sayıcı ile yapılan
700-1000 nokta sayımıyla tespit edilmiştir.
Üretilen çift fazlı çeliklerin metalografik incelemelerinde optik mikroskop ve geçirimli elektron mikroskopu (TEM) kullanılmıştır. Optik mikroskopta incelenecek numuneler zımparalama ve parlatma işlemine
tabi tutulduktan sonra,%2’lik nital (%2 Nitrik asit +
%98 Methanol) ile dağlanmıştır. Martenziti daha
belirgin hale getirebilmek için numuneler % 10 sodyum metabisülfit + %90 saf su çözeltisinde ikinci bir
dağlama işlemine tabi tutulmuştur. Eski ve yeni ferriti
ayırt etmek için Lawson ve arkadaşlarının geliştirdiği
dağlama yöntemi kullanılmıştır [14]. Bu yöntem %
4’lük pikral ile dağlama sonrasında kaynar haldeki
alkali kromat çözeltisinde (8 g CrO3 + 40 g NaOH +
72 ml H2O) 4-10 dk’lık bir sürede ikinci bir dağlama
işlemini içermektedir. Dağlama sonrasında yeni ferrit

Gazi Üniv. Müh. Mim. Fak. Der. Cilt 26, No 2, 2011

Çift Fazlı Çeliğin Çekme Özelliklerine Mikroyapının Etkisi

beyaz, eski ferrit gri ve martenzit siyah olarak
görülmektedir.
TEM çalışması için ısıl işlem görmüş çift fazlı
çeliklerden numune hazırlanmıştır. Numuneler düşük
hızda çalışan Struers Minitom kesme cihazıyla kesilmiş, 3mm çapında delinmiş ve 100µm’a kadar zımparalanarak inceltilmiştir. Numunelerin elektro parlatma işlemi %5 perklorik asit + %95 metanol çözeltisinde, –30 oC sıcaklıkta, 50V and 250mA’de
Struers-Tenupol-5 Çift Jet Elektroparlatıcı cihazında
gerçekleştirilmiştir. Hazırlanan numuneler JEOL 2100
Geçirimli Elektron Mikroskopunda 200kV altında
incelenmiştir.
Çekme deney numuneleri TS 138’e [15] göre 15x2,5
mm kesitinde Lo=28 mm olmak üzere her ısıl işlem
grubu için 3’er adet hazırlanmıştır. Çekme deney
numunelerine 715, 725 ve 752°C’de kritik tavlamanın
ardından suda, yağda ve fırında soğutma yapılarak 9
farklı MHO oranına sahip çift fazlı mikroyapı
üretilmiştir. Isıl işlem uygulanmış numunelerin çekme
deneyi Zwick test cihazında 1mm/dk çekme hızında
gerçekleştirilmiştir. Çekme deneyi sonrasında kırık
yüzey incelemesi Taramalı Elektron Mikroskopunda
(SEM) yapılmıştır. Kopma bölgesine yakın yerden
alınan parçalar çekme yönüne paralel ve dik olmak
üzere iki yönlü olarak incelenmiştir.
3. SONUÇLAR VE TARTIŞMA (RESULTS AND
DISCUSSION)

3.1. Mikroyapı (Microstructure)
Kritik bölgedeki 8 farklı sıcaklıkta 25 dakika tavlama
sonrasında suda soğutulmuş numunelerin martenzit
hacim yüzdeleri Şekil 1’de gösterilmektedir. Şekil
1’de de görüldüğü gibi interkritik tavlama sıcaklığı
arttıkça martenzit hacim yüzdesi artmaktadır. Benzer
ilişki diğer araştırmacılar tarafından da bildirilmiştir
[16-18].

Şekil 1. Kullanılan malzemede kritik tavlama
sıcaklığına bağlı olarak MHO’nın değişimi (Dependence
of volume fraction of martensite on intercritical annealing
temperature in steel used)
Gazi Üniv. Müh. Mim. Fak. Der. Cilt 26, No 2, 2011

E. Salamcı ve F. Kabakcı

Çelik malzemeye uygulanan 9 farklı ısıl işlem
prosedürü ve faz hacim oranları çizelge 2’de
sunulmuştur. Her numune gördüğü işleme göre
kodlandırılmıştır. Baştaki harfler soğutma ortamını
temsil etmektedir; SS suda soğutma, YS yağda
soğutma, FS fırında soğutmayı göstermektedir.
Sondaki sayılar interkritik tavlama sıcaklığını
belirtmektedir. Çizelge 2’ den görüldüğü gibi en
yüksek martenzit hacim oranını SS752, en düşük
martenzit hacim oranını FS715 göstermiştir. Bu
sonuçlar çift fazlı çeliklerde yüksek kritik tavlama
sıcaklığının martenzit hacim oranını artırdığını
göstermektedir. Ayrıca suda soğutulan numuneler,
yağda soğutulan numulerden daha yüksek martenzit
hacim oranına sahiptir. Martenzit hacim oranındaki bu
artış hızlı soğumadan kaynaklanmaktadır.
Çizelge 2. Kullanılan malzemeye uygulanan işlem
prosedürü ve faz hacim oranları (Heat treatment
procedure and volume fractions of phase in steel used)

Numune
Kodu
SS715
SS725
SS752
YS715
YS725
YS752
FS715
FS725
FS752

Isıl işlem
Sıcaklığı
(oC)
715
725
752
715
725
752
715
725
752

Soğutma
Ortamı

MHO
(%)

Su
Su
Su
Yağ
Yağ
Yağ
Fırın
Fırın
Fırın

25
35
52
24
33
48
20
25
37

Yeni
Ferrit
(%)
1
2
4
5
10
15

Şekil 2’de 715 °C de tavlanarak suda, yağda ve fırında soğutulmuş numunelerin optik mikroskopla elde
edilmiş mikroyapıları sunulmuştur. Şekilden görüldüğü üzere martenzit koyu renkte, ferrit ise açık
renkte ortaya çıkmıştır. Mikroyapı incelemelerinde
ferrit+martenzit dışında herhangi bir faza (beynit,
perlit) rastlanılmamıştır. Bu sonuç ferrit+martenzitten
oluşan çift fazlı çelik üretiminin gerçekleştiğini göstermektedir. Yavaş soğutma şartlarında (fırında
soğutma) dahi östenitin büyük bir kısmının martenzite
dönüşmesi bu çalışmada kullanılan çeliğin oldukça iyi
sertleşebilirlik özelliğine sahip olduğunu göstermektedir. Kimyasal kompozisyon sertleşebilirliği etkileyen
en önemli parametrelerdendir ve alaşım elemanlarının
ilavesi ile kritik soğuma hızı azalmaktadır. Bu
çalışmada kullanılan çelik malzemenin Mn ve Ni
içeriği yüksek, karbon içeriği ise düşüktür. Mn ve Ni
içeriği sertleşebilirliği artırırken, düşük karbon içeriğinin de karbür oluşumunun engellenmesine yardım
ettiği söylenebilir [19-21].
Literatürde yeni ferrit ile eski ferritin ayırt edilmesi
için Lawson ve arkadaşlarının [14] geliştirdiği kaynar
alkali-kromat çözeltisinde dağlama metodu kullanılmıştır. Şekil 3’de 725 ve 752°C de tavlanmış ve
fırında soğutulmuş numunelerin optik mikroskopta
çekilmiş mikroyapı fotoğrafları verilmiştir. Alkali
265

E. Salamcı ve F. Kabakcı

Çift Fazlı Çeliğin Çekme Özelliklerine Mikroyapının Etkisi

(a)

(b)

(a)

(b)
Şekil 3. Yeni ferrit mikroyapı resimleri (Dağlama
%4pikral + Kaynar durumdaki alkali kromat
solüsyonu) (a) SS725; (b) FS752 (New ferrite micrographs
(Etched in 4% picral+ hot chromate reagent)

(c) 
Şekil 2. Üretilen çift fazlı çeliklerin optik mikroskop
fotoğrafları (Dağlama %2 nital); (a) SS715; (b) YS715; (c)
FS715. (Optical micrographs of dual phase steels produced
(Etching in 2% nital))

kromat çözeltisinde dağlama sonucunda eski ferrit gri,
yeni ferrit beyaz, martenzit ise siyah olarak açığa
çıkmıştır. Çizelge 2’den görüldüğü gibi, 725°C de
tavlanan ve suda soğutulan numunenin (SS725) yeni
ferrit içermediği, 752°C de tavlanan ve fırında
soğutulan numunenin (FS752) %15 yeni ferrit içerdiği
tespit edilmiştir. Ayrıca bu numunelerin yaklaşık aynı
miktarda martenzit (%35-37) içerdiği bulunmuştur.
Benzer olarak SS715 ve FS725 kodlu numuneler aynı
miktarda martenzit hacim oranına (%25) sahipken,
içerdikleri yeni ferrit miktarı farklıdır. SS715 yeni
266

ferrit içermezken, FS725 %10 yeni ferrit içermektedir.
Çizelge 2’de gösterildiği gibi yeni ferrit miktarı
interkritik tavlama sıcaklığına ve soğutma hızına bağlı
olarak değişmektedir. İnterkritik sıcaklık arttıkça ve
soğuma hızı azaldıkça yeni ferritin hacim oranı
artmaktadır. Fırında soğutulmuş numunelerde kritik
tavlama sıcaklığı 725°C den 752 C ye arttıkça yeni
ferrit hacim oranı % 10’dan %15’e artış göstermiştir
(Çizelge 2).
Şekil 4’de ısıl işlem uygulanmış SS725 ve FS752
kodlu numunelerin TEM (geçirimli elektron mikroskobu) incelemeleri sonucunda elde edilmiş mikroyapı
görüntüleri verilmektedir. Hızlı soğutulan SS725’de
oluşan martenzitin yakınındaki bölgelerde yüksek
dislokasyon yoğunluğu, bunun aksine daha yavaş
soğutulan FS752’de düşük dislokasyon yoğunluğu
gözlenmiştir (Şekil 4). Matlock ve arkadaşları da [22]
yaptıkları çalışmada benzer sonuçları gözlemlediklerini bildirmişlerdir.
Aynı numunelerin detaylı TEM incelemeleri mikroyapılarında bazı partiküllerin varlığını ortaya çıkarmıştır. Bu partiküllerin kalitatif kimyasal analizini
yapmak için EDX analizi yapılmıştır. Şekil 5-a’da

Gazi Üniv. Müh. Mim. Fak. Der. Cilt 26, No 2, 2011

Çift Fazlı Çeliğin Çekme Özelliklerine Mikroyapının Etkisi

(a)

E. Salamcı ve F. Kabakcı

(a)

(b)
Şekil 5. (a) SS725 kodlu numunede bulunan
partikülün TEM fotoğrafı (b) bu partikülden alınan
EDX analizi. (( a) TEM micrograph of the particle existing in
the specimen of SS725 b) EDX analysis of the particle)

(b)
Şekil 4. TEM fotoğrafları (a) SS725 kodlu numunede
yüksek dislokasyon yoğunluğu; (b) FS752 kodlu
numunede düşük dislokasyon yoğunluğu. (TEM
micrographs showing (a) high dislocation density in specimen of
SS725; (b) low dislocation density in specimen of FS752)

SS725’in mikroyapısında gözlenmiş elips şeklinde ve
takriben 90 μm büyüklüğünde bir partikülün TEM
görüntüsü verilmektedir. Alınan EDX spektrumu, bu
partikülün Fe,Cr içerdiğini göstermektedir (Şekil5-b).
Şekil 6-a’da FS752’de gözlemlenen dikdörtgen
şeklinde, yaklaşık 40 μm boyunda ve 20μm eninde bir
partikülün mikroyapısı ve Şekil 6-b’de bu partikülden
alınan EDX analizi sunulmaktadır. Yapılan EDX
analizi bu partikülün kimyasal yapısında Fe, Ti, V, Nb
elementlerinin bulunduğunu göstermektedir.
3.2. Çekme Özellikleri ve Kırılma Davranışları
(Tensile Properties and Fracture Behaviours)

Isıl işlem uygulanmış numunelerin çekme deneyinden
edilen mühendislik gerilme-uzama değerleri Şekil 7
ve Çizelge 3’de sunulmuştur. Yapılan deneylerde ısıl
işlem uygulanmış çift fazlı yapıların belirgin bir akma
Gazi Üniv. Müh. Mim. Fak. Der. Cilt 26, No 2, 2011

noktası göstermedikleri tespit edilmiştir (Şekil 7).
Akma mukavemeti olarak %0.2 akma noktası
kullanılmıştır. Düşük karbonlu çeliklerin aksine çift
fazlı çeliklerin sürekli akma davranışı göstermeleri,
martenzitik dönüşüm esnasında meydana gelen hacim
büyümesi ve bunun sonucu oluşan gerilmelerin
etkisiyle martenzite sınır ferrit içerisinde oluşan
hareketli dislokasyonlarla ilişkilendirilmektedir [23].
En yüksek akma ve çekme mukavemeti ve en düşük
uzama değerini SS752 sergilemiştir. Bu sonuçlar
kritik tavlama sıcaklığının artması ile artan martenzit
hacim oranının akma ve çekme dayanımını artırdığı
ve % uzama değerini düşürdüğünü göstermektedir.
Bunun tersine en düşük akma ve çekme
mukavemetini ve en yüksek uzama değerini FS715
göstermiştir.
%15 yeni ferrit içeren FS752, yaklaşık aynı miktarda
martenzit içeren fakat yeni ferrit içermeyen SS725 ile
kıyaslandığında daha yüksek süneklik fakat daha
düşük çekme mukavemeti göstermektedir. Benzer
sonuçlar diğer araştırmacılar tarafından da bildirilmiştir [24-25]. Bunun sebebi çift fazlı çeliklerde
martenzit miktarı sabit tutulduğunda, malzemenin

267

E. Salamcı ve F. Kabakcı

Çift Fazlı Çeliğin Çekme Özelliklerine Mikroyapının Etkisi

sünekliğin daha iyi olmasına yol açmaktadır.

(a)

(b)
Şekil 6. (a) FS752 kodlu numunede bulunan
partikülün TEM fotoğrafı ve (b) bu patrikülden alınan
EDX analizi ((a) TEM micrograph of the particle existing in the
specimen of FS752 (b) EDX analysis of the particle)

sünekliği üzerinde önemli bir etkiye sahip yeni ferrit
miktarının artmasından kaynaklanmaktadır.
Ayrıca malzeme suda hızlı soğutulduğunda mukavemet artışının ve süneklik düşüşünün başka bir sebebi daha önce söylendiği [24] ve bu çalışmada da gözlendiği gibi (Şekil 4) oluşan martenzitin yakınındaki
bölgelerde yüksek dislokasyon yoğunluğundan kaynaklanmaktadır. Bunun tersine daha yavaş fırında
soğutmada dislokasyon yoğunluğunun azalması

Çekme deney numunelerinin kırılma mekanizmaları
SEM ile incelenmiştir. Kırılan yüzeyler genelde çanak
ve koni kırılma modu sergilemişlerdir. Çanak ve koni
kırılma ile birlikte mikroboşlukların oluşumu sünek
kopma karakteri için tipik göstergelerdendir. Mikroboşluklar martenzit ve inklüzyonlar üzerinde çekirdeklenmektedir. Streinbrunner ve arkadaşları mikroboşlukların öncelikle martenzit üzerinde çekirdeklendiğini inklüzyonlar üzerinde çekirdeklenmenin ise
ikincil bir olay olduğunu bildirmişlerdir [26]. Mikroboşlukların martenzit üzerinde çekirdeklenmesinin
nedeni, bitişik martenzit parçacıklarının ayrışması ve
martenzit parçacıklarının bölgesel deformasyonu veya
ferrit-martenzit ara yüzeyinin ayrışmasına atfedilmektedir [24]. Kırılma yüzeyine yakın bölgelerde
mikroboşluk yoğunluğu artmaktadır. Mikroboşluk
yoğunluğunun kırılma yüzeyine yaklaştıkça artması
bu bölgedeki gerinimin yüksek olması ile açıklanmaktadır [24-25].
Şekil 8 ve 9’da çekme numunelerinin kırılma yüzeyleri gösterilmektedir. Suda soğutulan numunelerin kırık yüzeylerinde kısmen düzgün yüzey ayrılma tipi
(klivaj) kopma ile birlikte sünek çukurcuklar
(dimples) gözlenmiştir (Şekil 8). Şekillerde klivaj
kopmayı karakterize eden ferrit tanesi büyüklüğünde
düz, klivaj yüzeyler görülmektedir. Fırında soğutulan
numunelerin kırık yüzeylerinde ise tipik sünek kırılma
gözlenmiştir; mikroboşluklar birleşmiş haldedir ve
klivaj kırılmaya rastlanmamıştır (Şekil 9). Bu fırında
soğutulan numunelerde, son kopma anında ferrit içerisinde klivaj kırılma için gerekli olan kritik gerilme
değerinin aşılmadığını göstermektedir. Bu büyük bir
ihtimalle düşük martenzit hacim oranından kaynaklanmaktadır. Yukarıdaki şekillerdende görüldüğü gibi
fırında soğutulan numunelerde oluşan yeni ferrit ile
sünek kırılma arasında yakın bir ilişki bulunmaktadır.
Yeni ferrit içermeyen numunede Sarwar ve arkadaşları da [24] önemli oranda klivaj kırılma, Erdoğan
[25] ise kısmen klivaj kırılma gözlemlediklerini bildirmişlerdir. Şekil 9’da ayrıca bazı büyük, derin delikler görülmektedir. Bu derin deliklerin varlığı

Çizelge 3. Üretilen çift fazlı çeliklerin çekme deney sonuçları (Tensile test results of dual-phase steels produced)
Nunume
Martenzit
Yeni
%0.2
Akma Çekme
Toplam
Uniform
Kodu
Hacim
Ferrit
Mukavemeti
Mukavemeti
Uzama
Uzama (%)
Oranı(%)
Hacim
(MPa)
(MPa)
(%)
Oranı
(%)
SS715
25
560
830
23
18
SS725
35
600
840
23
18
SS752
52
735
975
21
16,5
YS715
24
1
548
820
23
18,5
YS725
33
2
587
835
23
18
YS752
48
4
673
925
22
17
FS715
20
5
442
708
26
20
FS725
25
10
458
780
25
19,5
FS752
37
15
567
848
25
19
268

Gazi Üniv. Müh. Mim. Fak. Der. Cilt 26, No 2, 2011

Çift Fazlı Çeliğin Çekme Özelliklerine Mikroyapının Etkisi

E. Salamcı ve F. Kabakcı

(a)

(b)

(c)

(d)

(e)

(f)

(g)
(h)
(ı)
Şekil 7. Mühendislik gerilme-uzama eğrileri (a) SS715 (b) SS725 (c) SS752 (d) YS715 (e) YS725 (f) YS752 (g)
FS715 (h) FS725 (ı) FS752 (Engineering stress-strain diagrams)
martenzit ve inklüzyonların kırılmasından kaynaklanmaktadır.
Kırılmış çekme numunelerinin boyun bölgesinde mikroboşluk çalışmaları Şekil 10’da sunulmuştur. Şekil
10(b) ve (d)’de verilmekte olan SEM fotoğrafları
FS725 ve FS752 kodlu numunelerde boşluk yoğunluğunun daha yüksek olduğunu göstermektedir.

Yaklaşık olarak %10 ve %15 yeni ferrit içeren bu
numuneler daha yüksek %uzama değerine sahiptir.
Bunun aksine yeni ferrit içermeyen SS715 ve SS725
kodlu numuneler daha düşük %uzama değerine
sahiptir ve Şekil 10(a) ve (c) dende görüldüğü gibi bu
numunelerde boşluk yoğunluğunun biraz daha düşük
olduğu gözlenmektedir.

(b)
(a)
Şekil 8. (a) SS715 (b) SS725 kodlu numunelerden alınmış klivaj yüzeyler ve sünek çukurcukları gösteren SEM
görüntüleri (SEM images showing ductile dimples and cleavage facets taken from specimens of (a) SS715 (b) SS725)
Gazi Üniv. Müh. Mim. Fak. Der. Cilt 26, No 2, 2011

269

E. Salamcı ve F. Kabakcı

Çift Fazlı Çeliğin Çekme Özelliklerine Mikroyapının Etkisi

(a)

(b)

(c)
Şekil 9. (a) FS715 (b) FS725 (c) FS752 kodlu numunelerden alınmış sünek çukurcuklar ve büyük delikleri
gösteren SEM görüntüleri (SEM images showing ductile dimples and big holes taken from specimens of (a) FS715 (b) FS725 (c)
FS725)

(a)

(b)

(c)
(d)
Şekil 10. Mikroboşluk oluşumunu gösteren SEM fotoğrafları (a) SS715; b) FS725; (c) SS725; (d) FS752.

(SEM

micrograhs showing microvoid formation)
270

Gazi Üniv. Müh. Mim. Fak. Der. Cilt 26, No 2, 2011

Çift Fazlı Çeliğin Çekme Özelliklerine Mikroyapının Etkisi

Sarwar ve arkadaşları da yaptıkları çalışmada yeni
ferrit
içermeyen
numunede
mikroboşluk
oluşmadığını, %20 yeni ferrit içeren numunede ise
boşluk oluşumunun yoğun olduğunu bildirmişlerdir
[24]. Şekil 10(b) ve (c), FS725 ve FS752 kodlu numunelerde kırılma yüzeyine yakın bir bölgede martenzit
partikülünün kırılmasıyla oluşmuş mikroboşlukları
göstermektedir. Bu mikroyapılarda martenzit partikülünün kırılma oluşmadan önce çekme yönü boyunca
plastik olarak deforme olduğu, boyunun uzadığı ve
kesitinin inceldiği görülmektedir.

E. Salamcı ve F. Kabakcı

5.

6.

7.

4. SONUÇLARIN DEĞERLENDİRİLMESİ
(CONCLUSIONS)

• Fırında soğutma şartlarında dahi östenitin büyük
bir kısmının martenzite dönüşmesi bu çalışmada
kullanılan çeliğin oldukça iyi sertleşebilirlik
özelliğine sahip olduğunu göstermektedir.
• Kritik tavlama sıcaklığı arttıkça, östenitin
martenzite dönüşüm miktarı artar.
• Çift fazlı çeliklerde artan martenzit hacim oranı ile
birlikte akma ve çekme dayanımları artarken,
uzama değerleri düşmektedir.
• Yeni ferrit hacim yüzdesi kontrol edilebilir bir
parametredir ve çift fazlı çeliklerde mukavemet ve
sünekliği etkiler. Yeni ferrit miktarı arttıkça
mukavemet azalır, süneklik artar.
• Yeni ferrit miktarı interkritik tavlama sıcaklığına
ve soğutma hızına bağlıdır.
• Yeni ferrit içeren numuneler tamamen sünek
kırılma davranışı göstermiştir. Yeni ferrit
içermeyen numunelerde ise kısmen kivaj kırılma
ile birlikte sünek kırılma gözlenmiştir.
• Kırılma yüzeylerinin SEM incelemesi sonucunda
yeni ferrit içermeyen numunelerin daha düşük
yoğunlukta mikroboşluk içerdiği gözlenmiştir.
• Daha iyi mukavemet/süneklik elde etmek için
ekstra ısıl işlem yapmak yerine yeni ferrit içeren
çift fazlı çelik üretmek daha ucuzdur.
5. KAYNAKLAR (REFERENCES)
1. Rashid, M.S., “Relation between steel
microstructure and formability”, Formable
HSLA and dual-phase steels, Chicago, Illinois,
AIME, 1-24, 26 Ekim 1977.
2. Koo, J.Y. ve Thomas, G., “Design of dublex
carbon steels for improved strength: weight
applications”, Formable HSLA and dual-phase
steels, Chicago, Illinois, AIME, 40-55, 26 Ekim
1977.
3. Rigsbee, J.M. ve VanderArend, P.J., “Laboratory
studies of microstructures and structure-property
relationships in dual-phase HSLA steels”,
Formable HSLA and dual-phase steels,
Chicago, Illinois, AIME, 56-86, 26 Ekim 1977.
4. Morrow, J.W. ve Tither, G., Buck, R.M.,
“Intercritically annealed dual phase steels for
automotive applications”, Formable HSLA and

Gazi Üniv. Müh. Mim. Fak. Der. Cilt 26, No 2, 2011

8.

9.

10.

11.

12.

13.

14.

15.
16.

17.

18.

dual-phase steels, Chicago, Illinois, AIME, 151166, 26 Ekim 1977.
Hayami, S., Furukawa, T., Gondoh, H., Takechi,
H., “Recent developments in formable hot and
cold rolled HSLA including dual-phase sheet
steels”, Formable HSLA and dual-phase steels,
Chicago, Illinois, AIME, 167-180, 26 Ekim 1977.
Davies, R.G. ve Magee, C.L., “Physical
metallurgy of automotive high strength steels”,
Structure and properties of dual-phase steels,
New Orleans, AIME, 1-19, 19-21 Şubat 1979.
Davies, R.G., “On the ductility of dual-phase
steels”, Formable HSLA and dual-phase steels,
Chicago, Illinois, AIME, 25-39, 26 Ekim 1977.
Lawson, R.D., Matlock, D.K., Krauss, G., “The
effect of microstructure on the deformation
behaviour and mechanical properties of a dual
phase steels”, Fundamentals of dual-phase
steels, Chicago, Illinois, AIME, 347-381, 23-24
Şubat 1981.
Davies, R.G., “Influence of martensite
composition and content on the properties of dual
phase steels”, Metallurgical Transactions A,
Cilt 9A, 671-679, 1978.
Huppi, G.S., Matlock, D.K., “An evalution of the
importance of epitaxial ferrite in dual phase steel
microstructures”, Scripta Metallurgica, Cilt 14,
1239-1243, 1980.
Erdoğan, M. ve Priestner, R., “Effect of
martensite content, its dispersion and epitaxial
content on Bauschinger behaviour of dual phase
steel”, Materials Science and Technology, Cilt
15, 1273-1284, 1999.
Jeong, W.C. ve Kim, C.H., “Deformation
characteristics of retained ferrite and transformed
ferrite in a dual phase steel”, Metallurgical
Transactions A, Cilt 18A, 629-635, 1987.
Andrews, K.W., “Empirical formulae for the
calculation of some transformation temperatures”,
Journal of The Iron and Steel Institute, Cilt
203, 721-727, 1965.
Lawson, R.D., “Matlock, D.K., Krauss, G., “An
etching technique for microalloyed dual phase
steels”, Metallography, Cilt 13, No 1, 71-87,
1980.
TS 138 EN 10002-1 Metalik Malzemeler-Çekme
Deneyi, TSE, 25-26, 2004.
Ahmad, E. ve Priestner, R., “Effect of rolling in
the intercritical region on the tensile properties of
dual phase steel”, Journal of Materials
Engineering Performance, Cilt 7, No 6, 772776, 1998.
Sarwar, M. ve Priestner, R., “Influence of ferritemartensite microstructural morphology on tensile
properties of dual phase steel”, Journal of
Materials Science, Cilt 31, 2091-2095, 1996.
Erdoğan, M., Tekeli, S., Pamuk, O., Erkan, A.,
“Surface carburized AISI 8620 steel with dual
phase core microstructure”, Materials Science
and Technology, Cilt 18, 840-844, 2002.

271

E. Salamcı ve F. Kabakcı

19. Cjang W.J. ve Kim C.H., “Ferrite Growth on
Cooling after Intercritical Annealing in a Dual Phase
Steel”, Scripta Metallurgica, Cilt 118, 37-42,1985.
20. Tanaka T., Nishida M., Hashiguchi ve Kato T.L.,
“Formation and Properties of Ferrite Plus
Martensite Dual-Phase Steels”, Structure and
properties of dual phase steels, New Orleans,
AIME, 221-242, 19-21 Şubat 1979.
21. Terao, H., “Structure and Mechanical Properties
of High-Manganese Dual-Phase Steels”, Journal
of Materials Science, Cilt 21, 1715-1720, 1986.
22. Matlock, D.K., Krauss, G., Ramos, L.F., Huppi,
G.S., “A correlation of processing variables with
deformation behavior of dual-phase steels”,
Structure and properties of dual-phase steels,
New Orleans, AIME, 62-90, 19-21 Şubat 1979.

272

Çift Fazlı Çeliğin Çekme Özelliklerine Mikroyapının Etkisi

23. Speich, G.R. ve Miller, R.L., “Mechanical
Properties
of
Ferrite-Martensite
Steels”,
Structure and properties of dual-phase steels,
New Orleans, AIME, 145-182, 19-21 Şubat 1979.
24. Sarwar, M., Ahmad, E., Qureshi, K.A., Manzoor,
T., “Influence of epitaxial ferrite on the tensile
properties of dual phase steel”, Materials &
Design, Cilt 28, No 1, 335-340, 2007.
25. Erdoğan, M., “The effect of new ferrite content
on the tensile fracture behaviour of dual phase
steels”, Journal of Materials Science, Cilt 37,
3623-3630, 2002.
26. Steinbrunner, D.L., Matlock, D.K., Krauss, G.,
“Void formation during tensile testing of dual
phase steels”, Metallurgical Transaction A, Cilt
19A, 579-589, 1988.

Gazi Üniv. Müh. Mim. Fak. Der. Cilt 26, No 2, 2011


