Gazi Üniv. Müh. Mim. Fak. Der.
Cilt 29, No 2, 253-259, 2014

Journal of the Faculty of Engineering and Architecture of Gazi University
Vol 29, No 2, 253-259, 2014

ÇELİĞİN KOROZYON POTANSİYELİNE ENZİMATİK
AKTİVİTENİN ETKİSİ
Muzaffer Balbaşı1 , Ayşe Tosun, Mehmet Tamirci, Mübeccel Ergun
1

Gazi Üniversitesi, Mühendislik Fakültesi, Kimya Mühendisliği Bölümü, 06570, Maltepe,ANKARA
mbalbasi@gazi.edu.tr, mubeccel@gazi.edu.tr
(Geliş/Received: 19.09.2013; Kabul/Accepted: 10.04.2014)
ÖZET

Serbest korozyon potansiyeli, metallerin korozyon risklerinin değerlendirilmesinde kullanılan kriterlerden
biridir. Metalin serbest korozyon potansiyelindeki artış ile malzeme yüzeyinde oluşan biyolojik film yapısı
arasında bir korelasyon bulunmaktadır. Bu korelasyon metalin serbest korozyon potansiyelinde meydana gelen
artışta mikroorganizmaların önemli bir rol oynadığı varsayımına dayanmaktadır. Deneysel çalışmalarda,
ERDEMİR’den temin edilen ve petrol borusu çeliği olarak kullanılan 9030 tipi çelik kullanılmıştır. Enzimatik
aktivite ile serbest korozyon potansiyeli arasındaki ilişkiyi belirlemek üzere yapılan bu çalışmada; deneyler
yapay deniz suyu ortamında gerçekleştirilmiş, reaktif olarak hidrojen peroksit, glukoz, glukonik asit ile glukoz
oksidaz ve katalaz enzimleri kullanılmıştır. Bu araştırma, çeliğin korozyonundaki artışın, mikroorganizmanın
enzimatik aktivitesi sonucu üretilen hidrojen peroksit ve glukonik asitin müşterek etkisinin bir sonucu olarak
meydana geldiğini göstermiştir.

1. GİRİŞ (INTRODUCTION)
Mikroorganizmalar, ortamın oksijen derişimini veya
pH değerini ya da her ikisini birden azaltarak ortam
özelliklerinde bölgesel değişikliklere sebep olurlar.
Mikroorganizmaların doğal ortamlarda bulunan
malzemelerin yüzeyini önemli ölçüde etkilediği, bu
etkilerin malzeme özelliklerinde kötüleşmeye yol
açtığı bilinmektedir. Örneğin, bazı paslanmaz çelikler,
yapay deniz suyunda veya filtre edilmiş doğal deniz
suyunda pasifleştikleri halde, filtre edilmemiş doğal

deniz suyunda korozyona uğrayabilmektedir [1].
Serbest korozyon potansiyeli, çeliğin korozyon
riskinin değerlendirilmesinde kullanılan kriterlerden
biridir. Paslanmaz çelik, steril deniz suyuna maruz
bırakıldığı zaman soylaşma meydana geldiği halde,
doğal deniz suyuna maruz bırakıldığında yüzeyinde
bölgesel korozyon meydana gelmekte, açık devre
potansiyelleri soy metallere yaklaşmaktadır. Açık
devre potansiyelinin soy metaller yönüne kaymasının
ana sebebi, doğal mikroorganizmaların yol açtığı
bölgesel korozyondur [2-3].

M. Balbaşı ve ark.

Çeliğin Korozyon Potansiyeline Enzimatik Aktivitenin Etkisi

Denizde yaşayan mikroorganizmalar, doğal deniz
suyuna maruz kalan malzeme yüzeyinde biyofilm
meydana getirirler. Açık devre potansiyelini soy
metaller yönüne kaydıran bu doğal biyofilmlerin,
paslanmaz çeliğin mikrobiyal korozyonunda önemli
bir rol oynadığı düşünülmektedir [4]. Paslanmaz
çeliğin serbest korozyon potansiyeli mekanizmasının
aydınlatılmasına yönelik araştırmalar, doğal deniz
suyu ortamında çok sayıda parametrenin etkili olması
sebebiyle,
oldukça
karmaşık
yapıdadır.
Mekanizmanın aydınlatılmasına yönelik çeşitli
hipotezler ileri sürülmüş, ancak bunlar, metalik
malzemelerin doğal deniz suyu ortamındaki davranışı
üzerine mikroorganizmaların etkisini ayrıntılı olarak
açıklamada yetersiz kalmıştır. Bu hipotezlerden bir
tanesi, mikroorganizmaların biyofilmde hidrojen
peroksit (H2O2) açığa çıkarması esasına dayanır [5-6].
Katalaz ve peroksidaz, hidrojen peroksidin
parçalanmasında katalitik etki gösteren tipik
enzimlerdendir. Katalaz enzimi, hidrojen peroksidi
uygun şartlar altında, H2O ve O2’e indirgeyerek
yükseltgeme özelliğini kaybetmesine yol açar.
Peroksidaz enzimi ise hidrojen peroksidi H2O’ya
indirgeyerek oksijenin uzaklaşmasını sağlamaktadır.
Oksijen, peroksidaz eşliğinde, organik bileşiklerin
indirgenmesine yol açan elektron verici olarak
davranır. Daha sonra peroksidaz, H2O2 ile tekrar
reaksiyona girer. Böylelikle peroksidaz ve katalaz
enzimlerinin her ikisi de H2O2 ’in suya dönüşümünde
katalizör rolü oynar. Bu iki enzimden herhangi birinin
ortama gerekli miktarda ilave edilmesiyle ve
sıcaklığın enzimatik aktivite için optimum değere
ayarlanmasıyla, biyofilm içerisinde H2O2 birikimi
önlenebilir ve böylece katodik tepkimenin kontrol
altında tutulması sağlanmış olur. Paslanmaz çeliğin
enzim içeren ve enzim içermeyen sistemlerdeki
elektrokimyasal davranışının mukayese edilmesi,
H2O2’in deniz suyuna maruz bırakılan paslanmaz
çeliklerin açık devre potansiyeli üzerine etkisinin
kantitatif olarak değerlendirilmesine imkan sağlar [79].
Bu çalışmada, yapay deniz suyunda çeliğin serbest
korozyon potansiyeli üzerine, enzimatik tepkimeler
sonucunda açığa çıkan hidrojen peroksit ve glukonik
asidin etkisi araştırılmıştır
2. MATERYAL VE

METOD

(MATERIALS AND

METHOD)

Bu araştırmada, ERDEMİR Ereğli Demir Çelik
İşletmeleri A. Ş. ’den temin edilen ve petrol borusu
çeliği olarak kullanılan 9030 tip (API 5L-2000) çelik
kullanılmıştır. Deneysel çalışmalarda kullanılan
çeliğin özellikleri Tablo 1’de verilmiştir. Çalışma
elektrodu hazırlamak amacıyla numuneler 10 mm 
10 mm boyutlarında kesilmiş, numunenin arka
yüzeyine iletkenliğin sağlanması amacıyla 30 cm
uzunluğunda 2 mm kalınlığında bir bakır tel monte
edildikten sonra polyestere gömülmüştür. Bileşimi

254

Tablo 2’de verilen yapay deniz suyu hazırlanarak
deney ortamı olarak kullanılmıştır. Deneyler 30C
sabit sıcaklıkta gerçekleştirilmiştir. Serbest korozyon
potansiyeli ölçümlerinde referans elektrot olarak
doygun kalomel elektrot (DKE) kullanılmıştır.
Tablo 1.Deneysel çalışmalarda kullanılan çeliğin
özellikler (Steel properties used in the experimental studies)
Kimyasal Bileşim
(%, en çok)

Fiziksel Özellikler (en az)

C

Mn

P

S

Akma
Dayanımı
N/mm2
(kg/mm2)

0,18

0,80

0,02

0,01

207 (21,1)

Çekme
Dayanımı
N/mm2
(kg/mm2)

Uzama
(%)

331 (33,8)

4

Deneylerde hidrojen peroksit (Riedel de Häen, kütlece
% 35’lik), glukoz (Aldrich, D-Glukoz), glukonik asit
(Aldrich, D-glukonik asit, kütlece % 45-50) ile glukoz
oksidaz (Sigma G 6125) ve katalaz (Sigma C 3515)
enzimleri kullanılmıştır.
Tablo 2. Deneysel çalışmalarda kullanılan yapay
deniz suyunun bileşimi (Artificial sea water composition used
in the experimental studies)

Bileşen

Miktar (g/1000 ml Damıtık Su)

NaCl
KCl
CaCl2.2H2O
MgCl2.6H2O
NaHCO3
MgSO4.7H2O

3.

DENEYSEL

28,13
0,77
1,60
4,80
0,11
3,50
SONUÇLAR

(EXPERIMENTAL

RESULTS)

3.1 Glukoz ve glukoz oksidaz ilavesinin serbest
korozyon potansiyeline etkisi (The effect of Glucose and
Glucose oxidase addition on the free corrosion potential)

İlk deney 2,25 g glukoz içeren 300 ml yapay deniz
suyuna, 720 mg glukoz oksidaz ilave edilerek
gerçekleştirilmiştir. Deney esnasında çeliğin serbest
korozyon potansiyeli ve ortamın pH değerindeki
değişim Şekil 1’de verilmiştir. Glukoz oksidaz
ilavesinden önce çeliğin başlangıç serbest korozyon
potansiyeli –0,580 V/DKE olarak ölçülmüştür.
Glukoz oksidaz ilavesinden (1) saat sonra potansiyel
-0,571 V/DKE değerine, 10 saat sonra -0,483 V/DKE
değerine yükselmiş ve yaklaşık 12 saat sonra –0,477
V/DKE değerine ulaşarak bu değerde sabit kalmıştır.
Benzer şekilde deney esnasında ortamın pH
değerindeki değişme de gözlenmiş, başlangıç pH

Gazi Üniv. Müh. Mim. Fak. Der. Cilt 29, No 2, 2014

.Çeliğin Korozyon Potansiyeline Enzimatik Aktivitenin Etkisi

M. Balbaşı ve ark

Şekil 1. Yapay deniz suyuna glukoz ve glukoz oksidaz ilavesinin çeliğin serbest korozyon potansiyeline ve
ortamın pH değerine etkisi (The effect of glucose and glucose oxidase addition into the artificial sea water on the free corrosion
potential and pH values)

Şekil 2. Yapay deniz suyuna glukonik asit ilavesinin çeliğin serbest korozyon potansiyeli ve ortam pH
değerine etkisi (The effect of gluconic acid addition into the artificial sea water on the free corrosion potential and pH value)
değeri 8,01 iken, bu değer 1 saat sonra 7,05’e, 10 saat
sonra
4,48’e
düşmüş,
serbest
korozyon
potansiyelindeki değişime benzer şekilde yaklaşık 4,2
değerinde sabit kalmıştır. Deneyin başlangıcından
sonuna kadar geçen süre içerisinde pH değerinde
yaklaşık 4 birim azalma gözlenmiştir.
3.2 Glukonik asit ilavesinin serbest korozyon
potansiyeline etkisi (The effect of Gluconic acid addition
on the free corrosion potential)

Glukonik asitin serbest korozyon potansiyeli üzerine
etkisi, yapay deniz suyuna glukonik asit (6 mmol/l)

Gazi Üniv. Müh. Mim. Fak. Der. Cilt 29, No 2, 2014

ilave edilerek araştırılmıştır. Glukonik asit ilave edilir
edilmez potansiyel değerinde –0,575 V/DKE
değerinden –0,623 V/DKE değerine keskin bir azalma
gözlenmiş, yaklaşık 5 saat sonra 5 mV mertebesinde
kararlı hale gelmiştir (Şekil 2).
Yapay deniz suyuna glukonik asit ilavesinden hemen
sonra serbest korozyon potansiyelindeki azalmaya
paralel olarak pH değeri de 7,70 değerinden ani olarak
3,40 değerine düşmüş, 1 saat içerisinde yaklaşık 3,50
değerine ulaşmış ve deney sonuna kadar hemen
hemen bu değerde kararlı olarak sabit kalmıştır.

255

M. Balbaşı ve ark.

3.3 Glukoz
ilavesinin
serbest
korozyon
potansiyeline etkisi (The effect of Glucose addition on the
free corrosion potential)

Çeliğin serbest korozyon potansiyeline glukozun
nötral etkisini doğrulamak amacıyla, yapay deniz
suyuna glukoz (0,01 mol/l) ilave edilmiş ve
beklendiği gibi, deney esnasında çeliğin serbest
korozyon potansiyeli yaklaşık -0,586 V/DKE
değerinde, ortamın pH değeri ise yaklaşık 8,0
değerinde sabit kalmıştır.
3.4 Hidrojen peroksit ilavesinin serbest korozyon
potansiyeline etkisi (The effect of Hydogen Peroxide
addition on the free corrosion potential)

Yapay deniz suyuna, farklı derişimlerde hidrojen
peroksit ilave edilerek çeliğin serbest korozyon
potansiyeli üzerine etkisi araştırılmıştır. Elde edilen
deney sonuçları Şekil 3’te verilmiştir. Çeliğin serbest
korozyon potansiyelinde, en yüksek iki deney
derişiminde artış gözlenmiştir. En yüksek deney
derişimindeki maksimum artışa 1 saat sonra ulaşılmış,
daha sonra deney boyunca zamanla potansiyel
değerinde azalma gözlenmesine rağmen yaklaşık –
0,320 V/DKE civarında kararlı bir seyir gözlenmiştir.
Diğer
deney
derişimlerine
ilişkin
değişim
incelendiğinde ise serbest korozyon potansiyelinde
deney başlangıcında artış gözlenmesine rağmen

Çeliğin Korozyon Potansiyeline Enzimatik Aktivitenin Etkisi

deneyin tamamı dikkate alındığında başlangıç
potansiyele göre önemli bir değişimin gözlenmediği
görülmektedir. Bu gözleme göre ancak ortamda
yeterli miktarda hidrojen peroksit bulunması halinde
serbest korozyon potansiyelinde değişme olduğu
söylenebilir.
3.5 Hidrojen peroksit ve glukonik asitin birlikte
ilavesinin serbest korozyon potansiyeline etkisi
(The effect of simultaneous addition of hydrogen peroxide and
gluconic acid on the free corrosion potential)

Yapay deniz suyuna, önce hidrojen peroksit (0,67
mmol/l), daha sonra glukonik asit (6 mmol/l) ilave
edilerek potansiyel değişimi incelenmiştir. Bu
deneydeki serbest korozyon potansiyeli değişimi ve
ortamın pH değerindeki değişim Şekil 4’te verilmiştir.
Hidrojen peroksit ilavesinden sonra çeliğin serbest
korozyon potansiyeli bir anda –0,580 V/DKE
değerinden –0,374 V/DKE değerine yükselmiş ve
yaklaşık 8 saatlik bir deney periyodu boyunca tekrar –
0,457 V/DKE değerine düşmüştür. Bu esnada ortamın
pH değeri ise yaklaşık 8 seviyesinde kararlı kalmıştır.
Daha sonra ortama glukonik asit ilave edilmiş, pH
değerinin ani olarak 2,7 seviyesine düştüğü ve bu
seviyede kararlı bir seyir izlediği, serbest korozyon
potansiyelinin ise –0,410 V/DKE değerine
yükseldikten sonra –0,415 V/DKE seviyesinde bir
dalgalanma gösterdiği gözlenmiştir.

Şekil 3. Yapay deniz suyuna farklı derişimlerde hidrojen peroksit ilavesinin çeliğin serbest korozyon
potansiyeline etkisi (The effect of the addition at the different concentrations of hydrogen peroxide into the sea water on the free
corrosion potential)

256

Gazi Üniv. Müh. Mim. Fak. Der. Cilt 29, No 2, 2014

.Çeliğin Korozyon Potansiyeline Enzimatik Aktivitenin Etkisi

M. Balbaşı ve ark

Şekil 4.Yapay deniz suyuna hidrojen peroksit ve glukonik asit ilavesinin çeliğin serbest korozyon
potansiyeline ve ortamın pH değerine etkisi (The effect of hydrogen peroxide and gluconic acid addition into the artificial
sea water on the free corrosion potential of steel and pH value of medium)

Şekil 5.Yapay deniz suyuna hidrojen peroksit ve farklı zamanlarda glukonik asit ilavesinin çeliğin serbest
korozyon potansiyeline etkisi. (The effect of hydrogen peroxide and gluconic acid addition at the different times into the
artificial sea water on the free corrosion potential of steel)

3.6 Katalaz enzimi ilavesinin serbest korozyon
potansiyeline etkisi (The effect of catalase enzyme addition
on the free corrosion potential)

Yapay deniz suyu ortamına hidrojen peroksit (0,8
mmol/l) ve katalaz (2,4 mg/l) birlikte ilave edilerek,
her ikisinin müşterek etkisi incelenmiştir (Şekil 5).
Katalaz enziminin hidrojen peroksidin parçalanmasını
aşağıda verilen tepkimeye uygun olarak katalizlediği
bilinmektedir.
Katalaz
2H 2 O2  2H 2 O  O2

Gazi Üniv. Müh. Mim. Fak. Der. Cilt 29, No 2, 2014

Ortama hidrojen peroksit ilave edildiğinde potansiyel
–0,580 V/DKE değerinden –0,459 V/DKE değerine
yükselirken ortama 1 saat sonra katalaz ilave
edildiğinde potansiyel -0,590 V/DKE değerine tekrar
düşmüş ve deney periyodu boyunca –0,570 V/DKE
ile
–0,590
V/DKE
aralığında
dalgalanma
gözlenmiştir.
Ortama hidrojen peroksit ilave edildikten 5 saat sonra
katalaz ilave edildiğinde, hidrojen peroksit ilavesiyle
korozyon potansiyelinde yükselme gözlenmişken,
katalaz ilavesi ile potansiyel ani olarak –0,650

257

M. Balbaşı ve ark.

V/DKE değerine düşmüş ve deney periyodu boyunca
–0,660 V/DKE ile –0,680 V/DKE aralığında
dalgalanma gözlenmiştir.
Ortama hidrojen peroksit ilave edildikten 40 saat
sonra katalaz ilave edildiğinde ise hidrojen peroksit
ilavesiyle serbest korozyon potansiyelinde önce
yükselme, zamanla –0,720 V/DKE seviyelerine kadar
düşme gözlenmiş, katalaz ilavesi ile potansiyel daha
da düşerek
–0,745 V/DKE seviyelerinde bir
dalgalanma belirlenmiştir.
4. TARTIŞMA (DISCUSSION)
Yapay deniz suyuna glukoz ve glukoz oksidaz ilave
edilerek yapılan deneylerle, çeliğin doğal deniz suyu
ortamındaki davranışının incelenmesi amaçlanmıştır.
Glukoz oksidaz aktivitesi moleküler oksijeni
indirgeyerek hidrojen peroksit ve asit açığa çıkarır.
Bu iki bileşenin (hidrojen peroksit ve asit), çeliğin
özelliklerine etkisine literatürde geniş olarak
değinilmiştir [10-12]. Yapay deniz suyuna glukoz ve
glukoz oksidaz ilave edildiğinde serbest korozyon
potansiyelinde görülen artış, doğal deniz suyu
ortamında elde edilen sonuçlarla karşılaştırılabilir
sonuçlar vermektedir. Belirli miktarlarda hidrojen
peroksit ilave edilerek gerçekleştirilen diğer
deneylerde serbest korozyon potansiyelinde artış
gözlenmiş, ancak bu artış doğal deniz suyunda
kaydedilen artıştan daha az olmuştur. Hidrojen
peroksit içeren yapay deniz suyuna katalaz ilavesi
potansiyel artışını durdurmuş veya potansiyelin
azalmasına sebep olmuştur.
Bu araştırma, deniz suyunda çeliğin serbest korozyon
potansiyelinin, enzimatik tepkimeler sonucunda açığa
çıkan kimyasal maddelerin (hidrojen peroksit ve
glukonik asit) müşterek etkisi ile nasıl değiştiğini
açıkça göstermektedir. Araştırmadan elde edilen
sonuçlar, yapay deniz suyuna hidrojen peroksit ilave
edildiği ve asit ilavesiyle pH değeri düşürüldüğü
zaman potansiyel değerinde meydana gelen artış, iki
bileşen ayrı ayrı ilave edildiğinde meydana gelen
artıştan önemli ölçüde büyük olduğunu gösteren
sonuçlarla uyum halindedir [13]. Bu çalışmada, farklı
olarak hidrojen peroksit ve asit üreten mikrobiyal
enzim (glukoz oksidaz) direkt olarak kullanılmıştır.
Mikroorganizmalar, “oksidaz tipi” enzimatik aktivite
(çözünmüş oksijenin indirgenmesi ve organik
maddelerin yükseltgenmesi) yardımıyla ortamda
hidrojen peroksit açığa çıkarır ve oluşan hidronyum
iyonu ortamın pH değerini düşürür. Bu durum,
riboflavin vb. bakteriyel koenzimlerin moleküler
oksijen yardımıyla doğrudan yükseltgenmesi ve daha
sonra hidrojen peroksit oluşması olarak bilinmektedir.
Sonuç olarak, organik kaynakların bakteriler
tarafından kullanılması, ortamın asidik hale gelmesine
(en azından bölgesel olarak) sebep olan hidronyum
iyonlarını üretir [10,11].

258

Çeliğin Korozyon Potansiyeline Enzimatik Aktivitenin Etkisi

Metal yüzeyinde birlikte cereyan eden bu iki olay,
metalin korozyon potansiyelinin artmasına yol açar.
Ortamda bulunan katalaz ve peroksidaz gibi diğer
enzimler olaya karışabilir ve hidrojen peroksit
derişimini azaltabilir. Katalaz, aerobik organizmaların
pek çoğunda bulunmaktadır. Bu enzim bakteriler
tarafından, oldukça toksik bir molekül olan hidrojen
perokside karşı kendilerini korumak amacıyla
kullanılır. Olaya makro açıdan bakıldığında, hidrojen
peroksit oluşumu ile oluşan hidrojen peroksidin
mikrobiyal enzimler tarafından parçalanması ve asit
iyonlarının oluşması arasında bir yarışın olduğu
gözlenmektedir. Bu yarış, biyofilm tabakası altında
meydana gelmekte ve yapay deniz suyu ortamında
deney şartlarında çeliğin potansiyelinde artışa yol
açmaktadır.
5. SONUÇ (RESULTS)
Glukoz içeren yapay deniz suyuna glukoz oksidaz
ilavesi, çeliğin serbest korozyon potansiyelinde artışa
sebep olmaktadır. Meydana gelen artış, doğal deniz
suyunda gözlenen potansiyel artışı ile kıyaslanabilir
niteliktedir.
Yapılan deneyler, enzimatik aktivite sonucu üretilen
hidrojen peroksit ve glukonik asitin müşterek
etkisinin bir sonucu olarak çeliğin serbest korozyon
potansiyelinde bir artış meydana geldiğini
göstermiştir.
Bu çalışmadan elde edilen sonuçlar, enzimatik
aktivite ile hidrojen peroksit ve asit açığa çıkan doğal
deniz
suyu
ortamında
çeliğin
davranışının
belirlenebilmesi için yol gösterici olacaktır.
KAYNAKLAR (REFERENCES)
1. Dexter S.C., Gao G.Y., “Effect of sea water
biofilms on corrosion potential and oxygen
reduction of stainless steel”, Corrosion, Cilt 44,
No 10, 717-723, 1988.
2. Gonzalez J.E.G., Santana, F.J.H., Mirza-rosca,
J.C., “Effect of bacterial biofilm on 316 SS
corrosion in natural seawater by EIS”, Corrosion
Science, Cilt 40, No 12, 2141-2154, 1998.
3. Dexter S.C., Lafontaine J.P., “Effect of Natural
Marine Biofilms on Galvanic Corrosion”,
Corrosion, Cilt 54, No 11, 851-861, 1998.
4. Scotto V., Lai M.E., “The Ennoblement of
Stainless Steels in Seawater: A Likely
Explanation Coming from the field”, Corrosion
Science, Cilt 40, No 6, 1007-1018, 1998.
5. Washizu N., Katada Y., Kodama T., “Role of
H2O2 in Microbially Influenced Ennoblement of
Open Circuit Potentials for type 316L Stainless
Steel in Seawater”, Corrosion Science, Cilt 46,
No 5, 1291-1300, 2004.

Gazi Üniv. Müh. Mim. Fak. Der. Cilt 29, No 2, 2014

.Çeliğin Korozyon Potansiyeline Enzimatik Aktivitenin Etkisi

6.

Chandrasekaran P., Dexter S.C., “Mechanism of
Potential Ennoblement on Passive Metals by
Seawater Biofilms”, Corrosion-Nace, Paper no.
493, 1993.
7. Wiener M.S., Salas B.V., Quintero-Nunez M.,
Zlatev, R., “Effect of H2S on Corrosion in
Polluted Waters: a Review”, Corrosion
Engineering Science and Technology, Cilt 41,
No 3, 221-227, 2006.
8. Wang B., Sun Z., “Corrosion Behavior of HighStrength Pipeline Steel and Coatings in the
Simulated Sea Water Environment”, Materials
Science Forum, 686, 533-538, 2011.
9. Han, M.S., Park, J.C., Jang, S.K., Seong, J.K.,
“The Investigation on Optimum Corrosion
Protection Potential of STS 316L in Seawater” ,
Defect and Diffusion Forum Series, 297-301,
596-601, 2010.
10. Wharton, JA., Barik, R.C., Kear, G., Wood,
R.J.K., Stokes, K.R., Walsh, F.C., “The corrosion
of Nickel-Aluminium Bronze in Seawater”,

Gazi Üniv. Müh. Mim. Fak. Der. Cilt 29, No 2, 2014

M. Balbaşı ve ark

Corrosion Science, Cilt 47, No 12, 3336-3367,
2005.
11. Luo Ya N., Song Shi Z., Jin Wel X., Han, L., “In
Field Electrochemical Evaluation of Carbon Steel
Corrosion in a Marine Test Environment”, AntiCorrosion Methods and Materials, Cilt 56, No
6, 316-322, 2009.
12. Wang W., Lu Y., Zou Y., Wang, J., “The
Heterogeneous Electrochemical Characteristics of
Mild Steel in the Presence of Local Glucose
Oxidase: A Study by the Wire Beam Electrode
Method”, Corrosion Science, Cilt 52, No 3, 810816, 2010.
13. Wang W., Zhang X., Wang J., “The Influence of
Local Glucose Oxidase Activity on the
Potential/Current Distribution on Stainless Steel:
A Study by the Wire Beam Electrode Method”,
Electrochimica Acta, Cilt 54, No 23, 5598-5604,
2009.

 

259


