Gazi Üniv. Müh. Mim. Fak. Der.
Cilt 28, No 1, 7-14, 2013

Journal of the Faculty of Engineering and Architecture of Gazi University
Vol 28, No 1, 7-14, 2013

PLAZMA NİTRÜRLENMİŞ X40CRMOV5-1 YÜKSEK
ALAŞIMLI ÇELİĞİN AŞINMA DAVRANIŞININ
İNCELENMESİ
Fatih KAHRAMAN, Gökçe Mehmet GENÇER, Süleyman KARADENİZ
Dokuz Eylül Üniversitesi Mühendislik Fakültesi Makina Mühendisliği Bölümü, 35397, İzmir,
fatih.kahraman@deu.edu.tr, mehmet.gencer@deu.edu.tr, suleyman.karadeniz@deu.edu.tr
(Geliş/Received: 18.08.2011; Kabul/Accepted: 06.12.2012)
ÖZET
X40CrMoV5-1 yüksek alaşımlı çeliği farklı işlem süreleri (3h, 5h ve 7h), farklı işlem sıcaklıkları (450, 500 ve
550 oC) ve sabit gaz karışımı (%75 H2 + %25 N2) altında plazma nitrürlenmiştir. Plazma nitrürlenmiş
X40CrMoV5-1 yüksek alaşımlı çeliğin plazma nitrürleme özellikleri faz bileşimi, sertlik profili, bileşik tabaka
kalınlığı, difüzyon tabakasının derinliği ve aşınma direnci ele alınarak incelenmiştir. İncelemeler sonucunda
X40CrMoV5-1 yüksek alaşımlı çeliğin yüzeyinde ikili nitrür tabakasının oluştuğu ve bu tabakaların (hem beyaz
ve hem de difüzyon tabakasının) kalınlıklarının sıcaklık ve zamanın artışına bağlı olarak arttığı tespit edilmiştir.
Plazma nitrürleme yüzeyde oluşan difüzyon tabakasının kalınlıklarına ve sertliklerine bağlı olarak aşınma
direncini arttırdığı, fakat bileşik tabakanın yüksek sertliğinden dolayı kırılarak abrasif aşınmaya neden olarak
aşınma direncini azalttığı tespit edilmiştir.

1. GİRİŞ (INTRODUCTION)
Yüksek alaşımlı çelikler yüksek mekanik ve fiziksel
özelliklere ihtiyaç duyulan alanlarda kullanılmaktadır.
Bu çeliklerin yüksek mekanik özelikleri ve aşınma
direncine sahip olması nedeniyle daha çok talaşlı
imalat ve plastik şekil verme işlemlerinde takım ve
kalıp
malzemesi
olarak
kullanılmaktadır.
X40CrMoV5-1 çeliği sıcak ortam çalışma şartlarına
uygun, yüksek mukavemet ve tokluk özelliklerine
sahip olması nedeniyle genellikle kalıp malzemesi
olarak kullanılmaktadır [1].

Kalıp malzemesi olarak kullanılan çeliklerde genel
olarak sertleşebilirlik, yüksek aşınma direnci, yüksek
tokluk ve sertlik değerleri ile belli bir miktara kadar
şekil değiştirme kabiliyeti arzu edilen özelliklerdir.
Kalıp malzemesi olarak kullanılan malzemelerin
aşınma direncinin arttırılması için sertleştirme
işlemlerine tabi tutulması ve sertleştirme yöntemi
nedeniyle
malzemenin
boyut
toleranslarının
bozulmaması çok önemlidir. Bu çelikler su verme ve
tuz banyolarında sertleştirme gibi geleneksel
yöntemler
ile
sertleştirildiği
zaman
boyut
toleranslarını koruyamaması ve çok yüksek sertlik

F. Kahraman ve ark.

Plazma Nitrürlenmiş X40CRMOV5-1 Yüksek Alaşımlı Çeliğin Aşınma Davranışının İncelenmesi

değerlerine ulaşılamaması gibi önemli sorunlar ile
karşılaşılmaktadır. Takım ve kalıp ömrünün
arttırılması için günümüzde plazma nitrürleme [2],
lazer nitrürleme [3], termal püskürtme [4], CVD [5]
ve PVD [6] kaplama gibi çeşitli yüzey işlemleri
kullanılmaktadır.
Plazma nitrürleme yöntemi sahip olduğu avantajlı
özellikler nedeniyle (çevreye zararlı olmaması, işlem
süresinin kısalığı, düşük gaz sarfiyatı nedeniyle ucuz
olması, işlem sonrası parça yüzey pürüzlülüğünün
düşük olması, parçada çarpılma ve şekil bozuklarına
neden olmaması vb.) metal kalıpların yüzey
sertliğinin arttırılmasında ön plana çıkmaktadır. Bu
yöntem ile gaz basıncı, gaz miktarı, gaz bileşimi,
plazma gerilimi ve işlem zamanı gibi işlem
parametreleri değiştirilerek parça yüzeyindeki
sertleşen tabaka kalınlıkları ve sertleşme miktarları
ayarlanabilmektedir [7]. Özellikle Almanya, Fransa,
Avusturya ve Japonya gibi endüstrisi gelişmiş
ülkelerde plastik şekil verme işlemlerinde kullanılan
makine parçalarının (merdane ve kalıplar) plazma
nitrürleme yöntemleri ile yüzeyleri sertleştirilmektedir
[8].
Sıcak iş takım malzemelerinin nitrürlenmesine etki
eden faktörler günümüze kadar pek çok araştırmacının
ilgisini çekmiş bir konudur. Ancak bu konuda yapılan
çalışmalar arasında bir biri ile uyum göstermeyen pek
çok sonuç bulunmuştur. Dolayısı ile bu konuda netlik
kazanmamış bazı hususlar bulunmaktadır. Bunlar
içerisinde en önemli olanı sıcaklık ve zamana bağlı
olarak tabaka gelişimidir. Bu çalışmalar içerisinde
Duh ve Lin yaptıkları çalışmalarda zaman ve sıcaklık
artışına bağlı olarak tabaka kalınlığının arttığını
belirtirken [9], Karamış yaptığı çalışmalar ile tabaka
kalınlığının belli bir işlem süresinden sonra
artmadığını ve durduğunu belirtmektedir [10].
Plazma nitrürleme yönteminde plazma içerisinde
belirli bir kinetik enerjiye sahip olan iyonlar saçılma,
ısınma ve birikme olaylarını gerçekleştirerek işlem
gören parçaların dış yüzeyinde sert tabakalar
oluştururlar. Daha açık bir ifadeyle yüzeyde ince, sert
bir nitrür tabakası meydana getirirler. Bu tabaka,
demir bazlı alaşımlarda iki kısımdan oluşur. Dıştaki
tabakaya mikroskoptaki görünüşü nedeniyle beyaz
veya yapı içerisinde farklı fazların bulunmasından
dolayı bileşik tabaka, içteki tabakaya ise difüzyon
tabakası denmektedir. Beyaz tabaka Fe4N (γ) veya
Fe2-3N (ε) fazlarından birisi veya ikisinin
karışımından ibarettir. Bu tabakanın özellikleri nitrür
yapısının homojenliğine ve kalınlığına bağlı olarak
değişir. Eğer Fe4N (γ) ve Fe2-3N (ε) fazları birlikte
oluşuyorsa farklı kafes yapıları nedeniyle iç
gerilmeler artmakta ve dolayısıyla gevrek kırılmaya
olan eğilim artmaktadır [11]. Bu nedenle plazma
nitrürleme yönteminde nitrürleme işlemine geçmeden
önce H2 gazı ile yapılacak olan bir ön temizlik işlemi,
sertleştirmeye elverişli temiz bir yüzey tabakası elde
edilerek, beyaz tabaka kalınlığını azaltmakta ve

8

gevrekliği ortadan kaldırmaktadır. Ayrıca nitrürleme
işleminde kullanılan gaz karışımı içerisindeki H2
miktarının artması da beyaz tabaka kalınlığının
azalmasını sağlamaktadır [12]. Beyaz tabakanın
hemen altındaki difüzyon tabakası ince taneli ve iyi
dağılmış sert nitrür fazları içerir. Difüzyon bölgesi
çeliğin cinsine ve işlem parametrelerine bağlı olarak
75 μm veya daha kalın olabilir.
Bu çalışmada farklı sıcaklıklar ve işlem sürelerinde
nitrürlenmiş X40CrMoV5-1 yüksek alaşımlı çeliğin
plazma nitrürleme davranışı, nitrür tabakasının
içyapısı, morfolojik özellikleri üzerine plazma
nitrürleme parametrelerinin etkisi ve elde edilen
tabakaların aşınma direnci üzerine etkileri
incelenmiştir.
2. DENEYSEL ÇALIŞMALAR (EXPERIMENTAL)
Çalışmada X40CrMoV5-1 yüksek alaşımlı çelik
kullanılmıştır. Ø8x10 mm ebatlarındaki numuneler,
nitrürleme işleminden önce 1050 oC’de 30 dakika
yağda su verme işlemine tabi tutulmuştur. Plazma
nitrürleme işleminde azot difüzyonu ve nitrür
fazlarının oluşumu için malzemelerin tane boyutu,
atomlar arası mesafe ve dislokasyon yoğunluğunun
etkisi büyüktür. Küçük tane boyutu ve yüksek
dislokasyon yoğunluğuna sahip martenzit iğnecikleri
çelikte yüksek azot difüzyonuna neden olur [13, 14].
Aşınma direncinin yüksek olması istenen çeliklerde
özellikle difüzyon tabakasının kalın olması
arzulanmaktadır. Bu nedenle çalışmamızda da
difüzyon tabakasını genişletmek için plazma
nitrürleme işleminden önce tüm numunelere su
verilmiştir. Su verme işlemi sonucunda numunelerin
yüzey sertlikleri ortalama 280 HV den 640 HV’ye
çıkarılmıştır. Sertleştirilen numuneler plazma
nitrürleme işlemine tabi tutulmuştur. Deneylerde
kullanılan sistem Şekil 1’de verilmiş olan Glow
Discharge Nitrürleme sistemidir. Yöntemde sıcaklık
ölçümü, alttan parçaya temas eden Ni-Cr–Ni
termokupl vasıtasıyla ölçülmektedir.
Nitrürleme işleminden önce numuneler katot üzerine
yerleştirilmiş ve işlem odası basıncı 2,2 10-2 mbar
olana kadar vakuma alınmıştır. Daha sonra “saçılma
işlemi” için gaz basıncı 6 mbar olana kadar içeriye
hidrojen gazı verilmiştir. Saçılma işlemi ile
nitrürlenmeye uygun bir yüzey temizliğine ve yüzey
pürüzlülüğüne sahip bir yüzey elde edilmiştir.
Saçılma işlemi, 250 oC işlem sıcaklığı ve 30 dakika
süreyle gerçekleştirilmiştir. Bu işlemden sonra % 75
H2, % 25 N2 sabit gaz karışımı vakum odasına
verilerek 6 mbar’lık bir işlem basıncında nitrürleme
işlemi gerçekleştirilmiştir. Deneyler 450, 500 ve 550
o
C sıcaklık ve 3, 5 ve 7 saat işlem sürelerinde
gerçekleştirilmiştir. Nitrürleme işlemi sona erdikten
sonra vakum odasına 7 mbar azot gazı verilerek
numuneler oda sıcaklığına kadar vakum ortamında
soğutulmuştur.

Gazi Üniv. Müh. Mim. Fak. Der. Cilt 28, No 1, 2013

Plazma Nitrürlenmiş X40CRMOV5-1 Yüksek Alaşımlı Çeliğin Aşınma Davranışının İncelenmesi

F. Kahraman ve ark.

Şekil 1. Plazma nitrürleme sisteminin şematik diyagramı (Schematic diagram of plasma nitriding system)
Nitrürlenen numuneler metalografik muayene ve
sertlik testi için bakalite alındıktan sonra
zımparalanmış ve parlatılmıştır. Parlatılan numuneler
%3’lük Nital dağlama sıvısı ile yaklaşık 8-10 saniye
dağlanmıştır. Dağlama işleminden sonra numuneler
optik mikroskop ve SEM (Scanning Electron
Microscobe = Taramalı Elektron Mikroskobu) ile
incelenmiş ve tabaka kalınlıkları ölçülmüştür. Nitrür
tabakalarının faz bileşimini Cu Kα radyasyon
kullanan XRD (X-Ray Diffraction = X-Işını
Difraksiyonu) ile incelenmiştir. Sertlik deneyleri 80 g
yük
altında
10
s
yükleme
süresiyle
gerçekleştirilmiştir. Sertlik ölçümleri yüzeyden
başlayarak difüzyon tabakasının bitimine kadar 20 μm
aralıklarla yapılmıştır. Aşınma deneyleri pin-on disk
tipi aşınma cihazında 40 N sabit yük altında ve kuru
sürtünme şartlarında yapılmıştır.
3. SONUÇLAR VE TARTIŞMA

(RESULTS AND

DISCUSSION)

XRD sonuçları incelendiğinde farklı işlem sıcaklıkları
ve sürelerinde nitrürlenen X40CrMoV5-1 yüksek
alaşımlı çelik numunelerin yüzeyinde benzer fazların
oluştuğu görülmektedir. Yüzey tabakasındaki ana
fazlar ε (Fe2-3N) ve γ (Fe4N) demir nitrürleridir.
Sabit işlem sıcaklığında farklı işlem sürelerinde
nitrürlenmiş
numuneler
incelendiğinde
işlem
süresinin artışına bağlı olarak ε (Fe2-3N) nitrürünün
azaldığı buna karşın γ′ (Fe4N) nitrürünün ise arttığı
görülmektedir (550 oC). γ′ (Fe4N) nitrürü ancak 5
saatlik bir işlem süresinden sonra oluşmaktadır (Şekil
2).
İşlem sıcaklığının değişmesi durumunda sadece 500
o
C’de
nitrürlenen
numunelerde
γ
(Fe4N)

Gazi Üniv. Müh. Mim. Fak. Der. Cilt 28, No 1, 2013

nitrür
yoğunluğunun
azaldığı,
ε
(Fe2-3N)
yoğunluğunun ise arttığı dolayısıyla beyaz tabakanın
tek fazlı bir yapı oluşumuna yönlendiği görülmektedir
(Şekil 3). Fe2-3N nitrürünün hacim merkezli kübik,
Fe4N nitrürünün yüzey merkezli kübik kafes yapısına
sahip olması, dolayısıyla farklı kristal kafesi
boyutlarına sahip olan iki fazın aynı tabakada iç içe
bulunmaları nedeniyle bu fazlar yapı içerisinde iç
gerilmelere neden olmaktadır.
550 oC’de 7 saat plazma nitrürlenmiş bir numunenin
Şekil 4a’da optik mikroskopta ve Şekil 4b’de ise
SEM’de kesit görünüşü görülmektedir. Farklı işlem
sıcaklıklarında ve sürelerinde nitrürlenmiş tüm
numunelerde olduğu gibi bu numunede de yüzeyden
merkeze doğru beyaz (bileşik) tabaka ve difüzyon
tabakası olarak bilinen iki farklı tabaka oluşmuştur.
En dıştaki tabaka çok ince bir şekilde dağılmış demir
nitrür (Fe2-3N ve Fe4N) fazlarını içeren beyaz (bileşik)
tabakadır. Bu tabakanın hemen altındaki tabaka ise
difüzyon tabakasıdır ve azot burada ya kristal kafes
içerisinde arayer atomu olarak ya da çok ince dağılmış
çökeltiler şeklinde bulunmaktadır. Beyaz tabaka
keskin ve üniform sınırlara sahiptir. Difüzyon
tabakası ise yüzeyden içe doğru iğneli çökeltiler
şeklinde oluşmakta ve merkeze yaklaştıkça bu
çökeltiler kaybolmaktadır. Bu nedenle difüzyon
tabakası keskin sınırlara sahip değildir ve bu
tabakanın genişliği sertlik deneyleri sonucunda elde
edilen sertlik-yüzeyden olan mesafe dağılımı ile
belirlenir [15]. Bu nedenle beyaz tabaka kalınlığı
optik mikroskop ile incelemede direk ölçülebilirken
difüzyon tabakası kalınlığı ancak sertlik deneyinde
sertliğin yüzeyden olan mesafeye bağlı değişimi ile
tespit edilebilmektedir [16].

9

F. Kahraman ve ark.

Plazma Nitrürlenmiş X40CRMOV5-1 Yüksek Alaşımlı Çeliğin Aşınma Davranışının İncelenmesi

Şekil 2. 550 oC ‘de 3, 5 ve 7 saat nitrürlenmiş X40CrMoV5-1 yüksek alaşımlı çelik numunelere ait XRD
difraksiyon grafikleri (XRD diffractions of X40CrMoV5-1 high alloy steel samples that are nitrided for 3, 5 and 7 hours at 550 oC)

Şekil 3. Nitrürlenmemiş, su verilmiş ve çeşitli işlem sıcaklıklarında 5 saat plazma nitrürlenmiş numunelere ait
XRD difraksiyon grafikleri (XRD diffractions of tempered, untreated and nitrided samples at different temperatures for 5 hours)

Oksit tabakası
Beyaz tabaka

Difüzyon
tabakası

Mikrosertlik
izleri

a

b
 

Şekil 4. 550 oC de 7 saat nitrürlenen numunede oluşan tabakalar a) Optik mikroskop görüntüsü b) SEM görüntüsü
(The layers on nitrided sample for 7 hours at 550 oC) a) Optical microscopy image b) SEM image

10

Gazi Üniv. Müh. Mim. Fak. Der. Cilt 28, No 1, 2013

Plazma Nitrürlenmiş X40CRMOV5-1 Yüksek Alaşımlı Çeliğin Aşınma Davranışının İncelenmesi

450 oC gibi işlem sıcaklıkları içerisindeki en düşük
sıcaklıklarda bile beyaz tabaka oluşumu gözlenmiştir.
Elde edilen en ince tabakalar bu sıcaklık değerinde
nitrürlenen numunelere aittir (beyaz tabaka 15,75 µm
ve difüzyon tabakası da 87,45 µm).
Tabaka kalınlıklarının işlem sıcaklık ve süresinin
artışına bağlı olarak değiştiği; işlem sıcaklık ve
süresinin artışına bağlı olarak beyaz tabaka
kalınlığının arttığı görülmüştür (Şekil 5). Beyaz
tabaka kalınlığının artışında 500 oC’de ani bir
sıçramanın olduğu, bu sıcaklıktan itibaren beyaz
tabaka oluşum hızının arttığı tespit edilmiştir.
Plazma nitrürlenmiş tüm numunelerin yüzeyinde

F. Kahraman ve ark.

önemli sertlik artışı meydana gelmiştir. Tüm
numunelerin beyaz tabaka sertlik değerleri 1000 HV’
nin üzerindedir. Sertlik değerleri yüzeyden merkeze
doğru azot konsantrasyonunun azalmasına bağlı
olarak azaldığı görülmektedir. Sertlik değerlerindeki
bu düşüş Şekil 4a’ daki fotoğrafta yüzeyden merkeze
doğru ilerledikçe sertlik izlerinin büyümesinden de
açık bir şekilde görülebilmektedir. Plazma
nitrürlenmiş tüm numunelere ait yüzeyden merkeze
doğru sertlik değişimi Şekil 6’da görülmektedir. Şekil
4a ve Şekil 6’dan görüldüğü gibi tabakaların sertlik
değerleri işlem süresinin artışına bağlı olarak
artmaktadır. En yüksek sertlik değerleri 500 oC’de
nitrürlenen numunelerde tespit edilmiştir.

300

250

Beyaz tabaka
Difüzyon tabakası

Tabaka kalınlığı (μm)

200

150

100

50

0

450 – 3

450 – 5

450 – 7

500 – 3

500 – 5

500 – 7 550 – 3

550 – 5

550 – 7

 

 

Şekil 5. Plazma nitrürlenmiş numunelerin yüzeyinde oluşan tabakaların ortalama kalınlık değişimleri

(Average

thickness evolutions of layers that are developed on the surface of plasma nitrided samples)

 

Şekil 6. Plazma nitrürlenmiş tüm numunelere ait sertliğin yüzeyden olan mesafeye bağlı değişimi

(Hardness

distributions of all plasma nitrided samples that depend on depth from surface)

Gazi Üniv. Müh. Mim. Fak. Der. Cilt 28, No 1, 2013

11

F. Kahraman ve ark.

Plazma Nitrürlenmiş X40CRMOV5-1 Yüksek Alaşımlı Çeliğin Aşınma Davranışının İncelenmesi

 

Şekil 7. Nitrürlenmemiş ve farklı işlem sıcaklıklarında 5 saat nitrürlenmiş numunelerin aşınma deneyi
sonucunda meydana gelen kütle kaybı eğrileri (Graphs of resultant mass decrease after wear tests of untreated and nitrided
samples for 5 hours at different temperatures)

 
500 oC’nin üzerindeki sıcaklıklarda uzun süreli
nitrürleme
işlemlerinde
tabakaların
sertlik
değerlerinde bir düşüş meydana gelmektedir.
Sertlikteki bu düşüşün çökeltilerin irileşmesinden
kaynaklandığı düşünülmektedir. Kısa işlem süreleri
ve düşük sıcaklıklarda (450 oC’nin altında) ise azot
nüfuziyeti ve çökelti yoğunluğu düşük olduğu için
tabakaların sertlik değerleri de nispeten daha
düşüktür. Bu sonuç özellikle ıslah çeliklerinin
nitrürlenmesinde elde edilen sonuçlarla benzerdir
[17].
Şekil 7’de nitrürlenmemiş ve 5 saat farklı işlem
sıcaklıklarında nitrürlenmiş numunelerde aşınma
deneyi sonucunda meydana gelen kütle kaybı kayma
mesafesine bağlı olarak verilmiştir. Kuru sürtünme
şartları altında nitrürlenmemiş numuneler nitrürlenmiş
numunelere göre daha düşük aşınma direnci
göstermişlerdir. Plazma nitrürlenmemiş numunenin
kütle kaybı kayma mesafesinin artışına bağlı olarak
sürekli artmaktadır ve kütle kaybı miktarı her zaman
plazma nitrürlenmiş numunelerinkinden çok daha
fazladır.
5500 m kayma mesafesinden sonra nitrürlenmemiş ve
450 oC’de 5 saat ve 500 oC’de 5 saat nitrürlenmiş
numunelerin
aşınma
yüzeyleri
Şekil
8’de
görülmektedir. Nitrürlenmemiş numunede çok düşük
miktarda plastik şekil değiştirme ve abrasif aşınmadan
dolayı çok derin çiziklerin oluştuğu tespit edilmiştir
(Şekil 8a). 450 oC’de nitrürlenen numunelerde çok
hafif aşınma çizikleri görülürken (Şekil 8) 500 oC ve
üzerindeki sıcaklıklarda nitrürlenen numunelerde
(Şekil 8c) ise bazı abrasif partiküller görülmektedir.
Bu partiküller çok sert ve kırılgan olan bileşik
tabakanın yük altında parçalanmasıyla oluşmaktadır

12

ve aşınma miktarını arttırıcı rol üstlenmektedir.
Bunun sonucunda 500 oC ve üzerindeki sıcaklıklarda
nitrürlenen numunelerin aşınma direnci 450 oC’de
nitrürlenen numunelerinkine göre daha düşüktür.
Beyaz tabakanın oldukça sert ve gevrek olması ve
maksimum kayma gerilmelerinin yüzeyde oluşması
nedeniyle çatlakların en üst yüzeyde bulunan bu
tabaka içerisinde oluşma riskini arttırmaktadır. Bunun
sonucunda sert ve kırılgan olan beyaz tabaka yük
altında
parçalanarak
abrasif
partiküllere
dönüşmektedir. İşlem sıcaklığının değişimine bağlı
olarak 5 saat süreyle nitrürlenen numuneler
karşılaştırıldığında beyaz tabaka sertliğinin arttığı ve
dolayısıyla kırılganlığının da artışına bağlı olarak
numunelerin
aşınma
miktarının
da
arttığı
görülmektedir. Bu nedenle X40CrMoV5-1 çeliğinde
beyaz tabaka kalınlığının çok ince olması ve hatta
oluşmaması, aşınma direncini arttırması bakımından
daha arzu edilen bir durumdur.
Beyaz tabakada, XRD analizlerinde belirtildiği üzere
500 oC’de nitrürlenen numunelerde γ (Fe4N)
yoğunluğu azalmakta, ε (Fe2-3N) nitrür yoğunluğu
artarak beyaz tabakayı tek fazlı bir yapıda, 450 ve 550
o
C’de nitrürlenen numunelerde ise bu numunenin
aksine beyaz tabakanın iki fazlı bir yapıda olduğu
görülmektedir. Fe2-3N nitrürünün hacim merkezli
kübik, Fe4N nitrürünün yüzey merkezli kübik kafes
yapısına sahip olması nedeniyle farklı kristal kafesi
boyutlarına sahip olan bu iki fazın tabakalarda
yarattığı iç gerilmeler nedeniyle aşınma direncini
azaltma yönünde bir etki yaratacaklardır. Ancak Şekil
6 ve 7’de görüldüğü üzere bu çelikler için sertlik ve
tabaka kalınlığının aşınma direnci üzerinde yarattığı
etkiye nazaran faz yapısının etkisi daha azdır.

Gazi Üniv. Müh. Mim. Fak. Der. Cilt 28, No 1, 2013

Plazma Nitrürlenmiş X40CRMOV5-1 Yüksek Alaşımlı Çeliğin Aşınma Davranışının İncelenmesi

F. Kahraman ve ark.

a

b

c
Optik Mikroskop

SEM

 

Şekil 8. 5500 m kayma mesafesinden sonra elde edilen aşınma izleri a) Plazma nitrürlenmemiş b) 450 oC ‘de 5
saat nitrürlenmiş c) 500 oC ‘de 5 saat nitrürlenmiş (Observed wear scratches after 5500 m sliding distance a) Untreated sample
b) Nitrided sample for 5 hours at 450 oC c) Nitrided sample for 5 hours at 500 oC)

4. SONUÇ (CONCLUSION)
Çalışmada, sertlikleri 230 HV’den 640 HV’ye su
verilerek çıkarılan X40CrMoV5-1 yüksek alaşımlı
çelik numuneler % 75 H2 + % 25 N2 sabit gaz
karışımı altında farklı sıcaklık ve işlem sürelerinde
nitrürlenmiştir. Elde edilen tüm numunelerde beyaz
ve difüzyon olmak üzere iki farklı tabaka oluşmuştur.
Tabakada kalınlıkları sıcaklık ve zamanın artışına
bağlı olarak artmaktadır. XRD analizlerinde beyaz
tabakanın faz yapısının sıcaklığa bağlı olarak değiştiği
tespit edilmiştir. 500oC’de nitrürlenen numunelerin

Gazi Üniv. Müh. Mim. Fak. Der. Cilt 28, No 1, 2013

beyaz tabakalarında γ (Fe4N) yoğunluğunun azaldığı,
ε (Fe2-3N) nitrür yoğunluğunun ise artarak bu tabakayı
tek fazlı bir yapı oluşurken diğer numunelerin beyaz
tabakalarının iki fazlı bir yapıda olduğu tespit
edilmiştir.
Buna göre X40CrMoV5-1 yüksek alaşımlı çeliğinde
tabaka kalınlığı (gelişimi) sıcaklık ve zamanın artışına
bağlı olarak artmaktadır. Su verme işlemi sonucunda
numunelerin yüzey sertlikleri ortalama 280 HV den
640 HV’ye çıkarken plazma nitrürleme yapıldığında
ise beyaz tabaka (yüzey) sertliği tüm numunelerde

13

F. Kahraman ve ark.

Plazma Nitrürlenmiş X40CRMOV5-1 Yüksek Alaşımlı Çeliğin Aşınma Davranışının İncelenmesi

1000 HV nin üzerine çıkmakta ve yüzeyden mesafe
arttıkça sertliği azalmaktadır. En yüksek yüzey sertlik
değerleri 500 oC sıcaklıkta nitrürlenen numunelerde
elde edilmiş, bu sıcaklık değerinden sonra yüzey
sertlik değerlerinin azaldığı tespit edilmiştir.
Beyaz ve difüzyon tabakalarının aşınma davranışı
üzerinde etkilerinin farklı olduğu, difüzyon
tabakasının kalınlıklarına ve sertlik değerlerine bağlı
olarak aşınma direncini arttırdığı, fakat beyaz
tabakanın yüksek sertliğinden dolayı kırılarak abrasif
aşınmaya neden olarak aşınma direncini azalttığı
tespit edilmiştir. En yüksek aşınma direncini 450
o
C’de nitrürlenen numuneler göstermiştir.
KAYNAKLAR (REFERENCES)
1. Biermann, D., Weinert, K., Jansen, T., Noyen, M.,
“Profile and shape grinding of high alloyed
steels”, International Journal of Microstructure
and Materials Properties, Vol. 3, No 2/3, 413 –
423, 2008.
2. Novak, P., Vojtech, D., Serak, J., “Pulsed-plasma
nitriding of a niobium–alloyed PM tool steel”,
Materials Science and Engineering, A 393, 286–
293, 2005.
3. Schaaff, P., “Laser Nitriding of Metals”, Progress
in Materials Science, 47, 1-161, 2002.
4. Rajasekaran, B., Mauer, G., Vaßen, R., Röttger,
A., Weber, S., Theisen, W., “Thick tool steel
coatings using HVOF spraying for wear resistance
applications”, Surface & Coatings Technology,
205, 2449–2454, 2010.
5. Neto, V.F., Vaz, R., Oliveira, M.S.A., Grácio, J.,
“CVD diamond-coated steel inserts for
thermoplastic mould tools - Characterization and
preliminary performance evaluation”, Journal of
Materials Processing Technology, Vol. 209,
Issue 2, 1085-1091, 2009.
6. Sokovi, M., Bahor, M., “On the inter-relationships
of some machinability parameters in finish
machining with cermet TiN (PVD) coated tools”,
Journal of Materials Processing Technology,
Vol. 78, Issues 1-3, 163-170, 1998.
7. Kowacs, W., Russell, W., “An Introduction To Ion
Nitriding, What Is It?, Why Is It Used?, Ion

14

Nitriding”, Proceeding of an International
Conference on Ion Nitriding, Cleveland/Ohio,
9–17, 1986.
8. Karamış, M. B. “İyon Nitrürleme Esasları ve
Çeliklere Uygulanması”, 4.Ulusal Makina
Tasarım ve İmalat Kongresi, ODTÜ, Ankara,
1990.
9. Duh, J. G., Lin, S. C. 1993. Nitriding Behaviour in
Fe-Al-Mn-Cr-C Alloys at 1000-1100 Degree C,
Journal of Materials Science, 28 (22), 59755980.
10. Karamış, M. B. “An investigation of the properties
and wear behavior of plasma-nitrided hot-working
steel (H13), Wear, 150, 331-342, 1991.
11. Karadeniz, S., Plazma Tekniği, TMMOB
yayınları, Ankara, Türkiye, 1990.
12. Karakan, M., Alsaran, A., Çelik, A., “Effects of
Various Gas Mixtures on Plasma Nitriding
Behavior of AISI 5140 Steel”, Materials
Characterization, 49, 241– 246, 2003.
13. M. Van Stappen, B. Malliet, L. Stals, L. De
Schepper, J.R. Roos, J.P. Celis “Characterization
of TiN coatings deposited on plasma nitrided tool
steel surfaces” Materials Science and Engineering:
A, 140, 554-562, 1991
14. Baycık H., “İyon Nitrürleme Ve Çeliğin
Özelliklerine Etkisi” Pamukkale Üniversitesi
Mühendislik Fakültesi Mühendislik Bilimleri
Dergisi, 8 (1), 19-25, 2002.
15. Karaoğlu S., Karadeniz S., Karaoğlu Ç., “Plazma
Nitrürlenmiş Az Alaşımlı Bir Çeliğin Aşınma
Davranışının İncelenmesi” Deü Mühendislik
Fakültesi Fen Ve Mühendislik Dergisi, 3 (3),
85-92, Ekim 2001.
16. Kahraman F., Karadeniz S., “Characterization and
Wear Behavior of Plasma Nitrided Nickel Based
Dental Alloy” Plasma Chemistry and Plasma
Processing, 31, 595–604, 2011.
17. Polat Ş., Atapek Ş. H., Topaç H., “Gaz Nitrasyon
ile Yüzeyleri Sertleştirilmiş AISI 4140 ve DIN
1.2344
Çeliklerinde
Mikroyapısal
Karakterizasyon” 6th International Advanced
Technologies Symposium (IATS’11), Elazığ, 1618 May 2011.

Gazi Üniv. Müh. Mim. Fak. Der. Cilt 28, No 1, 2013


