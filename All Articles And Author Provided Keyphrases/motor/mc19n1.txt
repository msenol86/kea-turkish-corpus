Gazi Üniv. Müh. Mim. Fak. Der.
Cilt 18, No 1, 57-70, 2003

J. Fac. Eng. Arch. Gazi Univ.
Vol 18, No 1, 57-70, 2003

KARBÜRATÖRLÜ BİR MOTORA ÜÇ YOLLU KATALİTİK
KONVERTÖR UYGULANMASI
Nureddin DİNLER ve Nuri YÜCEL
Makina Mühendisliği Bölümü, Mühendislik-Mimarlık Fakültesi, Gazi Üniversitesi
Maltepe 06570 Ankara, dinler@mmf.gazi.edu.tr, onurcan@mmf.gazi.edu.tr
ÖZET
Çevre kirliliği günümüzün en önemli konularından birisidir. Hava kalitesinin
korunması, insanların temiz bir hava soluması ise istenilen bir durumdur. Hava
kirletici kaynaklardan birisi de taşıtlardır. Taşıtlardan kaynaklanan hava kirliliğinin
azaltılmasında kullanılan en etkili yöntemlerden birisi de üç yollu katalitik konvertör
uygulamasıdır. Ülkemizde kullanılan otomobillerin büyük çoğunluğunda karbüratör
donanımlı motorlar bulunmaktadır. Üç yollu katalitik konvertörün bir karbüratörlü
motora uygulamasının incelendiği bu çalışmada; motor performansı ve egzoz
emisyonlarında meydana gelen değişimler deneysel olarak incelenmiştir. Deney
sonuçları grafikler halinde verilmiştir. Motor performansında ortalama %6.6 azalma
gözlenirken; egzoz emisyonlarından karbonmonoksit ve hidrokarbon emisyonlarında
ortalama %85 azalma olurken; azotoksit emisyonunda, genel çalışma yüklerinde,
%10 azalma olmaktadır.


N. Dinler ve N. Yücel

Karbüratörlü bir Motora Üç Yollu Katalitik Konvertör Uygulanması

emissions of carbon monoxide and hydrocarbon emissions were reduced on an
average of 85%; nitrogen oxides emissions, on engine operation loads, were reduced
on an average of 10%.
Keywords: Three-way catalytic converter, carburetor engine, engine experiment
1. GİRİŞ
Petrol endüstrisi 50 yaşındayken, 1908 yılında Henry Ford’un Model T otomobili
üretim hattından çıktı. Benzin ve otomobiller birlikte geliştiler. İlk otomobillerdeki
basit motorlar yanabilen her sıvı ile çalışabilmekteydi. Artan güç talebi ile birlikte
motorlar geliştirildi ve buji ateşlemeli motorlarda doğru yakıtın benzin olduğuna
karar verildi [1]. Motorların istenmeyen ortak özelliği ise yarattıkları çevre
kirliliğidir [2].
Şehirlerde içten yanmalı motorlar hava kirliliğinin başlıca kaynaklarıdır. Buji
ateşlemeli motorların egzoz gazı bileşiminde hava kirletici olarak azotoksitler
(NOx), karbonmonoksit (CO), yanmamış veya kısmen yanmış hidrokarbonlar (HC)
ve benzinin türüne göre kurşun bileşikleri (Pb) bulunur. Egzoz gazı bileşenlerinin
miktarları motor tasarımı ve işletme şartlarına bağlıdır [3,4]. Ancak HC kaynağı
olarak karbüratördeki buharlaşma, karter havalandırması ve yakıt deposundaki
buharlaşma da unutulmamalıdır, bunların toplamı toplam HC emisyonunun yaklaşık
%30’unu oluşturur [4].
Motorlu taşıtlarda egzoz emisyonlarının azaltılmasına yönelik olarak alınan
önlemler üç kısımda toplanabilir: 1. Motor öncesinde alınan önlemler; yakıt
bileşiminin iyileştirilmesi, alternatif yakıt kullanımı; 2. Motorda alınan önlemler;
motorda yapısal olarak alınan önlemler; 3. Motor sonrasında alınan önlemler; egzoz
gazındaki emisyonların arıtılmasına yönelik alınan önlemler [4].
Motor sonrasında hava kirliliğini azaltmaya yönelik önlem olarak kullanılan
teknikler; egzoz gazı resirkülasyonu (EGR), termal reaktörler, oksidasyon
katizörleri, üç yollu katalitik konvertörler (TWC) ve dizel motorlarında partikül
tutuculardır. Bunlar arasında ise günümüzde ilgileri üzerine toplayan üç yollu
katalitik konvertörlerdir.
Smith vd. [5] yaptıkları araştırmada 1.4 litre, 4 silindirli çok noktadan yakıt
püskürtmeli bir motor kullanmışlardır. Bu motora LPG dönüşüm kiti monte
etmişler; emisyon ve verimdeki değişimleri incelemişlerdir. Emisyonlardaki
değişimleri incelerken katalitik konvertörden önce ve sonra örnek almışlardır. 2000
dev/dak’da katalitik konvertörün dönüşüm verimi LPG için ortalama %90,
kurşunsuz benzin için ise NOx’de ortalama %60, CO ve HC için ise tam yükte %20
civarında iken diğer yüklerde %90 civarında verim elde etmişlerdir. Meretei vd. [6]
yaptıkları çalışmada ülkeleri olan Macaristan’da ülke genelinde kullanımda bulunan
58

Gazi Üniv. Müh. Mim. Fak. Der. Cilt 18, No 1, 2003

Karbüratörlü bir Motora Üç Yollu Katalitik Konvertör Uygulanması

N. Dinler ve N. Yücel

73 adet karbüratörlü motora sahip otomobile üç yollu katalitik konvertör
takmışlardır. Bu motorlarda kapalı devre yakıt kontrol sistemi bulunmamaktadır. Bu
durum ise deneylerimizde kullandığımız motorun durumu ile aynıdır. Katalitik
konvertör montajından sonra otomobillerde şasi dinamometresinde yapılan seyir
çevrimleri sonucunda egzoz basıncının artmasından dolayı güç kaybının %3
civarında olduğu görülmüştür. Kullanılan katalitik konvertörlerin tipine, taşıtların
teknik durumuna bağlı olarak ve yapılan deneylere göre CO emisyonunda %40-70,
HC emisyonunda %50-80, NOx emisyonunda %30-70 azalma olmuştur. Lindner vd.
[7] yaptıkları çalışmada çeşitli yüzey kaplama malzemeleri (katalitik konvertörün
katalitik yüzeyi) üzerinde çalışma yapmışlardır. Samaras vd. [8] yaptıkları çalışmada
ülkelerinde satışta bulunan üç yollu katalitik konvertörleri bir otomobil üzerinde
farklı test prosedürlerine göre test etmişler ve konvertörlerin verimlerini
belirlemişlerdir.
Bu çalışmada, karbüratörlü bir motorun egzoz sistemine üç yollu katalitik konvertör
monte edilerek motorun performansında ve egzoz emisyonlarında meydana gelen
değişimler deneysel olarak incelenmiştir.
2. ÜÇ YOLLU KATALİTİK KONVERTÖRLER
Buji ateşlemeli motorlarda egzoz gazı sıcaklığı rölantide 300-400 ºC, yüksek güçte
çalışmada 900 ºC civarında değişmektedir. Egzoz gazı sıcaklığı genellikle 400-600
ºC arasındadır. Buji ateşlemeli motorlar çoğunlukla hava fazlalığı 0.83-1.1 arasında
çalışmaktadır. Böylece egzoz gazı fakir karışımda bir miktar oksijen veya zengin
karışımda önemli miktarda karbonmonoksit (CO) içerir [3].
Egzoz gazlarının silindiri terk etmesinden sonra gaz kirleticilerin temizlenmesi
termal veya katalitik olabilir. Katalizör kullanmadan hidrokarbonları oksitlemek için
sıcaklıklar 600 ºC’nin üzerinde olmalıdır. Karbonmonoksiti oksitleyebilmek için
sıcaklıkların 700 ºC’nin üzerinde olması gerekmektedir. Egzozdaki karbonmonoksit
ve hidrokarbonların katalitik oksidasyonu 250 ºC kadar düşük sıcaklıklarda mümkün
olmaktadır. Böylece, bu kirleticilerin temizleme etkinliği termal oksidasyonda
olduğundan daha geniş sıcaklık aralığında oluşmaktadır. Egzoz gazından
azotoksitleri temizlemek için tek tatmin edici yöntem katalitik prosesleri
içermektedir. NO’in (azotmonoksit) arıtılmasında egzoz gazında bulunan CO, HC
veya H2 kullanılarak N2’e indirgenilen katalitik sistemler tercih edilmektedir. Buji
ateşlemeli motorlarda katalitik konvertörler yaygın şekilde kullanılmaktadır [3].
2.1. Katalitik Konvertörlerin Yapısı
Katalitik konvertörler, özel olarak tasarlanmış metal muhafaza içinde aktif katalitik
malzeme içeren, susturucuya benzer şekilde içinden egzoz gazı geçen parçalardır.
Katalitik konvertörlerde petek şeklinde, yüzey alanı çok geniş, seramikten
(magnesyum-alüminyum silikat) veya metalden yapılmış (monolith) taşıyıcı eleman
Gazi Üniv. Müh. Mim. Fak. Der. Cilt 18, No 1, 2003

59

N. Dinler ve N. Yücel

Karbüratörlü bir Motora Üç Yollu Katalitik Konvertör Uygulanması

bulunmaktadır. Petek yapıdaki kanal sayısı 30-60 kanal/cm2 kadardır. Bu taşıyıcının
yüzeyi 20 µm kalınlığında gözenekli (poroz) tabakayla (washcoat) kaplıdır. Tipik bir
monolith, 1mm genişlikteki kare kesitli geçiş kanallarından oluşur, bu kanallar 0,10,15 mm kalınlığındaki ince gözenekli duvarlarla ayrılır. Bu kanalların sayısı 400600 adet/inç2’dir. Bu sayı metal taşıyıcılarda 1200 adet/inç2 olabilmektedir. Yüzey
kaplama malzemeleri monolith ağırlığının %5-15’i kadardır. Esas olarak Al2O3’den
oluşmaktadır ve yüzey alanı 100-120 m2/g’dır. Böylece yüzey alanı 1 litre hacimde
20000 m2’ye kadar ulaşabilmektedir. Gözenekli alümina tabakası ise platin (Pt),
palladyum (Pd), rodyum (Rh) gibi değerli (soy) metallerden oluşan katalizör
malzemesi ile kaplanmıştır. Bu metaller egzoz gazları ile reaksiyona girmeyip
sadece normal egzoz şartlarında oluşmayacak reaksiyonların oluşması için katalizör
görevi görürler. Ortalama olarak bu metallerin bir katalitik konvertör başına
miktarları 1-2 g dır. Pt, Pd CO ve HC’nin oksidasyonunda, Rh ise NOx’in
indirgenmesinde rol alırlar [3,4,9].
2.2 Reaksiyonlar
Üç yollu katalitik konvertörde CO ve HC oksidasyonu ile CO2 ve H2O, NOx’in
indirgenmesi ile N2 oluşumunda çok sayıda reaksiyon olmakla beraber bunların
başlıcaları şöyledir [4].
Oksidasyon reaksiyonları:
CO + ½ O2 → CO2
H2 + ½ O2 → H2O
CxHy + (x +y/4) O2 → x CO2 + y/2 H2O

(1)
(2)
(3)

NOx indirgenmesi:
2 CO + 2 NO → 2CO2 + N2
CxHy + (2x +y/2) NO → x CO2 + y/2 H2O + (x + y/2) N2

(4)
(5)

Buhar Reforming (Steam Reforming):
CxHy + x H2O → x CO + (x +y/4) H2

(6)

Su gaz değişimi:
CO + H2O → CO2 + H2

(7)

2.3. Katalitik Konvertörlerde Verim
Katalitik konvertörlerde dönüşüm verimi aşağıdaki şekilde tanımlanmaktadır.

60

Gazi Üniv. Müh. Mim. Fak. Der. Cilt 18, No 1, 2003

Karbüratörlü bir Motora Üç Yollu Katalitik Konvertör Uygulanması

N. Dinler ve N. Yücel

⋅  ⋅ 
 m in  −  m out 
(ηcat )i =  i ⋅  i
(8)


 m in 

i
ηcat: Katalitik konvertörün verimi; mout: Konvertöre giren emisyon miktarı (kg/s);
min: Konvertörden çıkan emisyon miktarı (kg/s); i: HC, CO ve NOx emisyonları

Üç yollu katalitik konvertörlerin NOx, HC ve CO için dönüşüm verimleri hava/yakıt
oranının fonksiyonu şeklindedir. Katalitik konvertörün dönüşüm veriminin
hava/yakıt oranına bağlı olarak grafiği Şekil 1’de verilmiştir. Hava/yakıt oranının
stokiometrik orana yakın olduğu dar bir pencerede bu üç kirletici için yüksek
dönüşüm verimi elde edilmektedir.

Şekil 1. Üç yollu katalitik konvertörün hava/yakıt oranına bağlı olarak dönüşüm
verimi [3]
3. DENEYSEL ÇALIŞMA
Deneyler Gazi Üniversitesi Mühendislik Mimarlık Fakültesi Makina Mühendisliği
Bölümü Motorlar Laboratuvarında yapılmıştır.
3.1. Deney Sistemi
Deney düzeneği Ford marka 2264E model karbüratörlü bir motor, Froude marka
hidrolik dinamometre, Tofaş marka üç yollu katalitik konvertör, egzoz gazı analiz
cihazlarından oluşmaktadır. Deney seti şematik olarak Şekil 2’de gösterilmiştir.
Deney motoru, 4 zamanlı, 4 silindirli ve motor hacmi 1599 cm3’dir (Tablo 1). Buji

Gazi Üniv. Müh. Mim. Fak. Der. Cilt 18, No 1, 2003

61

N. Dinler ve N. Yücel

Karbüratörlü bir Motora Üç Yollu Katalitik Konvertör Uygulanması

1. Motor
6. Hidrolik dinamometre
2. Yağ eşanjörü
7. Egzoz manifoldu
3. Soğutma kulesi
8. Katalitik konvertör
4. Motor soğutma suyu eşanjörü 9. Gaz analiz cihazı (SUN)
5. Yakıt deposu
10. Gaz analiz cihazı (NOx)
Şekil 2. Deney seti
Tablo 1. Deney motorunun özellikleri
Marka
Ford
Model
2264E
Silindir hacmi (cm3)
1599
Silindir sayısı (adet)
4
Sıkıştırma oranı
9:1
Yakıt sistemi
Karbüratörlü
Ateşleme sistemi
Buji ateşlemeli
ateşlemeli, su soğutmalı olan motor, motor test yatağında bulunan eşanjörler ile
soğutulmaktadır. Benzin yakıt tüketiminin ölçülmesinde 50 ve 100 cm3 hacimli iki
haznesi bulunan bir cam büret ve yakıtın bu kaptaki akış süresini ölçmek için 1/100
hassasiyetli kronometre kullanılmıştır. NOx emisyonları Enerak 80 emisyon ölçüm
cihazı ile, CO ve HC emisyonları ise Sun marka MGA 1200 model gaz analiz cihazı
ile ölçülmüştür. Üç yollu katalitik konvertörün özellikleri Tablo 2’de verilmiştir.
3.2. Deney Yöntemi
Deneyler performans deneyleri ve emisyon deneyleri olarak iki kısımda yapılmıştır.
Performans deneyleri, tam açık gaz kelebeği konumunda motor, 1200 ile 3840
dev/dak hızları arasında çalıştırılmıştır. Çalışma aralığında motor hızı 360 dev/dak
aralıkla değiştirilerek, hidrolik dinamometrenin terazisinden bu hızlarda motorun
ürettiği tork değerleri okunmuştur. Bu değerler yardımıyla motor torku, mil gücü,
mil verimi ve özgül yakıt tüketimi hesaplanmıştır. Daha sonra egzoz sistemine üç
62

Gazi Üniv. Müh. Mim. Fak. Der. Cilt 18, No 1, 2003

Karbüratörlü bir Motora Üç Yollu Katalitik Konvertör Uygulanması

N. Dinler ve N. Yücel

Tablo 2. Üç yollu katalitik konvertörün özellikleri
-Seramik monolith (taşıyıcı matris) ölçü ve özellikleri
Çap
80.2 mm*169.7 mm (oval)
Boy
127 mm
Hacim
1.508 dm3
Gaz geçiş kanal sayısı
62 adet/cm2 (400 cpsi)
Toplam aktif yüzey alanı
20.2 m2 (minimum)
Ağırlık
0.808 kg
Malzeme
Al2O3 (%35.4), SiO2 (%49.7), MgO (%13.5)
-Değerli metal yüklemesi
Yükleme oranı
Palladyum/Rodyum (5/1)
Palladyum (Pd)
1.47 g/dm3 (41.67 g/ft3)
Rodyum (Rd)
0.29 g/dm3 (8.33 g/ft3)
Toplam yükleme yoğunluğu
1.76 g/dm3 (50 g/ft3)
yollu katalitik konvertör monte edilmiş ve deneyler tekrarlanmıştır. Böylece
motorun performans değerleri belirlenmiştir. Egzoz emisyonları ise motor 2400
dev/dak sabit motor hızında çalıştırılarak motor yükünün tam yük ve yüksüz
konumları arasında değiştirilerek yapılmıştır. Deneylerde katalitik konvertörden
önce ve sonra (akış yukarı ve akış aşağı noktalarında) egzoz gazı bileşiminde
bulunan hava kirletici emisyonlar ölçülmüştür. Emisyonların değişimine bağlı olarak
katalitik konvertörün dönüşüm verimi hesaplanmıştır, sonuçlar grafikler halinde
sunulmuştur.
3.3. Deney Sonuçları
Performans deneylerinin sonuçları motor hızına bağlı olarak verilirken, emisyon
deneylerinin sonuçları motor yüküne bağlı olarak verilmiştir. Katalitik konvertör
egzoz sistemine monte edildikten sonra yapılan deneylerin sonuçları grafiklerde
TWC ile gösterilmiştir.
Şekil 3’de motor torkunun devir sayısı ile değişimi verilmiştir. Motor torku artan
devir sayısı ile birlikte artmakta ancak belirli bir devir sayısından sonra motor torku
azalmaktadır. Bunun sebebi ise yakıt sisteminde kullanılan karbüratörün yakıt hava
karşımını tam olarak sağlayamaması ve volümetrik verimdeki azalmadır. Katalitik
konvertörün montajından sonra motorun torkunda ortalama %5 azalma olmaktadır.
Bunun sebebi ise katalitik konvertörün egzozda yaptığı ilave direnç sonucunda
egzoz basıncının artmasıdır.
Şekil 4’de devir sayısı ile motor gücünün değişimi grafik olarak verilmiştir. Motor
gücü, motor torkuna ve motorun devir sayısına bağlı bir büyüklüktür. Maksimum
motor gücüne maksimum torktan daha sonra ulaşılmaktadır. Katalitik konvertörün

Gazi Üniv. Müh. Mim. Fak. Der. Cilt 18, No 1, 2003

63

N. Dinler ve N. Yücel

Karbüratörlü bir Motora Üç Yollu Katalitik Konvertör Uygulanması

95

Tork (Nm)

90
85
80
75
70

Tork (TWC)
Tork

65
60
0

1000 2000 3000 4000
Devir Sayısı (dev/dak)

5000

Şekil 3. Motor torku grafiği
motora ilave yük getirmesi sonucunda motorda iş kaybının olmasından dolayı
yapılan deneylerde motor gücünde de azalma olmaktadır.
Şekil 5’de motorun özgül yakıt tüketiminin değişimi verilmiştir. Özgül yakıt
tüketimi artan devir sayısı ile azalmakta 3200 dev/dak motor hızından sonra
silindirler içine emilen hava azaldığı için yakıt tüketimi artmaktadır. Katalitik
konvertörün motor performansına yaptığı olumsuz etki burada da görülmektedir.
Katalitik konvertör montajından sonra yakıt tüketiminde artma olmuştur. Motor
verimi ile özgül yakıt tüketimi arasındaki ilişkiden dolayı motor veriminde de
azalma olmaktadır.

35
Motor Gücü (kW)

30
25
20
15
10
BP (TWC)
BP

5
0
0

64

1000

2000
3000
4000
Devir Sayısı (dev/dak)
Şekil 4. Motor gücü grafiği

5000

Gazi Üniv. Müh. Mim. Fak. Der. Cilt 18, No 1, 2003

Karbüratörlü bir Motora Üç Yollu Katalitik Konvertör Uygulanması

N. Dinler ve N. Yücel

Özgül Yakıt Tüketimi (g/kWh)

450
400
350
300

BÖYT (TWC)
BÖYT

250
0

1000

2000

3000

4000

5000

Devir Sayısı (dev/dak)

Şekil 5. Özgül yakıt tüketimi grafiği

Motorun yaydığı hava kirleticilerin mertebelerini belirlemek için emisyon deneyleri
yapılmıştır. Bu deneyler sonunda elde edilen sonuçlar aşağıda grafikler halinde
sunulmuştur.
Şekil 6’da deney motorunun hava/yakıt oranının motor yükü ile değişimi verilmiştir.
Grafik incelendiğinde orta yüklerde daha fakir bir karışımın oluştuğu görülmektedir.
Böyle bir çalışma şekli ise karbüratörlerin karakteristik özelliğidir.
18
Hava/Yakıt Oranı .

17
16
15
14
13
12

HYO (TWC)

11

HYO

10
0

20

40
60
80
Motor Yükü (%)
Şekil 6. Hava/yakıt oranı grafiği

Gazi Üniv. Müh. Mim. Fak. Der. Cilt 18, No 1, 2003

100

65

N. Dinler ve N. Yücel

Karbüratörlü bir Motora Üç Yollu Katalitik Konvertör Uygulanması

Karbonmonoksit Emisyonu (%) .

7
CO (TWC)

6

CO

5
4
3
2
1
0
0

20

40

60

80

100

Motor Yükü (%)
Şekil 7. Karbonmonoksit emisyonu grafiği

Şekil 7’de karbonmonoksit emisyonunun değişimi görülmektedir. CO emisyonu
eksik yanma sonucunda oluşan emisyonlardandır. Yakıt hava karışımındaki hava
fazlalığı tam yanma olayını etkilemektedir. Buna bağlı olarak fakir karışım olan
bölgelerde CO emisyonunun mertebesi düşmektedir. Üç yollu katalitik konvertörün
egzoz sistemine montesinden sonra ise CO emisyonu konsantrasyonunun %1.5’in
altında olduğu durumlarda mükemmel bir şekilde CO2’e dönüştürüldüğü grafikten
de görülmektedir. Burada önemli noktalardan birisi de bu değerlerde hava yakıt
karışımı fakir karışım şeklinde olmasıdır. Motor yükü %80’in üzerine çıktığında
karbüratörün çalışma prensibine bağlı olarak yakıt hava karışımı zenginleşmekte,
yani HYO stokiometrik karışım oranının altına inmektedir. Yakıt hava karışımında
yakıt fazlalığından dolayı tam yanma olayı oluşamamakta ve hava kirletici
emisyonların konsanrasyonlarında artış olmaktadır.
Şekil 8’de ise yakıtın içerisinde bulunana hidrokarbonların yanmaması sonucunda
oluşan yanmamış HC emisyonu grafiği görülmektedir. Bütün emisyonların
oluşmasında olduğu gibi, HC emisyonlarının da oluşmasında yanma olayı önemlidir.
Yanma olayını etkileyen parametrelerden birisi de hava fazlalığıdır. Karbüratörün
çalışmasına bağlı olarak hava fazlalığı değişmekte ve bu da yanmayı etkilediğinden
dolayı HC emisyonları da beklenildiği gibi HYO’dan etkilenmektedir. Katalitik
konvertörün montajından sonra yapılan deneylerde ise tam yük hariç HC
emisyonlarının konvertörde büyük ölçüde reaksiyona girerek indirgendiği
görülmektedir. Yine burada da HYO etkili olmaktadır.

66

Gazi Üniv. Müh. Mim. Fak. Der. Cilt 18, No 1, 2003

Hidrokarbon Emisyonu (ppm) .

Karbüratörlü bir Motora Üç Yollu Katalitik Konvertör Uygulanması

N. Dinler ve N. Yücel

160
140
120
100
80
60
40

HC (TWC)

20

HC

0
0

20

40

60

80

100

Motor Yükü (%)
Şekil 8. Yanmamış hidrokarbolarınn grafiği

Şekil 9’da azotoksitlerin motor yükü ile değişimi verilmiştir. Bu grafik
incelendiğinde NOx emisyonlarında bir dalgalanma olmaktadır. NOx emisyonlarının
oluşumunda hava içerisinde bulunan azot etkili olmaktadır. Bu emisyonun
oluşumunda yanma sıcaklığı da önemli bir faktördür. Katalitik konvertör
montajından sonra yapılan deneylerden ölçülen emisyon değerleri incelendiğinde
ise, konvertörün orta yüklerde NOx emisyonun azaltılmasında etkili olamadığı
görülmektedir.
500

Azotoksit Emisyonu (ppm).

450
400
350
300
250
200
150
100

NOx (TWC)
NOx

50
0
0

20

40
60
Motor Yükü (%)

80

100

Şekil 9. Azotoksit grafiği
Gazi Üniv. Müh. Mim. Fak. Der. Cilt 18, No 1, 2003

67

N. Dinler ve N. Yücel

Karbüratörlü bir Motora Üç Yollu Katalitik Konvertör Uygulanması

Şekil 10’da ise katalitik konvertörde emisyonların motor yüküne karşı dönüşüm
verimi grafik olarak verilmiştir. Bu grafikte CO, HC ve NOx emisyonlarıın katalitik
konvertör tarafından ne oranda etkili olarak azaltıldığı görülmektedir. CO ve HC
emisyonları benzer davranış gösterirken NOx emisyonu ise farklı bir davranış
göstermektedir. Özellikle motorun çalıştığı orta yüklerde HC ve CO emisyonları
%100’e yakın bir verimle dönüştürülürken, NOx emisyonları neredeyse hiç
azaltılmadan çevreye atılmaktadır. Bunun en büyük nedeni ise yakıt sisteminde
karbüratör bulunması ve katalitik konvertör sisteminde bir geri beslemenin
olmamasıdır. Bundan dolayı hava/yakıt oranı stokiometrik oranda bulunamamakta
ve konvertörün %80 verimle çalıştığı pencerenin dışına çıkılmaktadır.
100
90
Dönüşüm Verimi (%)

80
70
60
50
40
30
20

CO Verim

10

HC Verim

0

NOx Verim
0

20

40

60

80

100

Motor Yükü (%)

Şekil 10. Katalitik konvertörün dönüşüm verimi grafiği
4. SONUÇLAR

Taşıtlardan kaynaklanan hava kirliliğinin azaltılmasında kullanılan en etkili
yöntemlerden birisi olan üç yollu katalitik konvertör uygulamasıdır. Üç yollu
katalitik konvertörün bir karbüratörlü motora uygulamasının deneysel olarak
incelendiği bu çalışmada; motor performansı ve egzoz emisyonlarında meydana
gelen değişimler deneysel olarak incelenmiştir.
Motor performansını ifade etmek için motor torku, mil gücü, özgül yakıt tüketimi
parametreleri incelenmiştir. Katalitik konvertörün montajından sonra motor
torkunda %5 civarında azalma olurken, mil gücünde de benzer olarak bir azalma
olmaktadır. Özgül yakıt tüketimi incelendiğinde yakıt tüketiminin arttığı
görülmektedir.
68

Gazi Üniv. Müh. Mim. Fak. Der. Cilt 18, No 1, 2003

Karbüratörlü bir Motora Üç Yollu Katalitik Konvertör Uygulanması

N. Dinler ve N. Yücel

Egzoz sistemine üç yollu katalitik konvertör takıldıktan sonra CO ve HC
emisyonlarında istenilen düzeyde azalma olmaktadır. NOx emisyonunda ise
beklenilen azalma olmamaktadır. Bu özelliği ile deneyde kullanılan üç yollu
katalitik konvertörün oksidasyon katalizörü gibi çalıştığı görülmektedir.
SEMBOLLER

Al2O3
BÖYT
BP
CO
CO2
CxHy
EGR
HC
HYO
H 2O
i
m
NO
NOx
N2
O2
Pd
Pt
Rh
TWC

Alümina
Özgül yakıt tüketimi
Motor gücü
Karbonmonoksit
Karbondioksit
Hidrokarbon molekülü
Egzoz gazı resirkülasyonu
Hidrokarbon
Hava/Yakıt oranı
Su
Emisyon indisi
Kirletici miktarı
Azotmonoksit
Azotoksitler
Azot molekülü
Oksijen molekülü
Palladyum
Platin
Rodyum
Üç yollu katalitik konvertör

KAYNAKLAR

1. Chevron Inc., Motor Gasolines Technical Review (FTR-1), Chevron Products
Company, Chevron USA Inc., A.B.D., 1996.
2. Iynkaran, K., Tandy, D.J., Applied Thermofluids and Pollution Control,
Prentice Hall, Singapore, 1989.
3. Heywood, J.B., Internal Combustion Engine Fundamentals, McGraw-Hill,
New York, A.B.D. 1988.
4. Kutlar, O.A., Ergeneman, M., Arslan, H., Mutlu, M., Taşıt Egzozundan
Kaynaklanan Kirleticiler, Birsen Yayınevi, İstanbul, 1998.
5. Smith, W.J., Timoney, D.J., Lynch, D.P., Emissions and Efficiency Comparison
of Gasoline and LPG Fuels in a 1.4 litre Passenger Car Engine, SAE paper, No:
972970,1-10, 1997.
6. Meretei, T., Banyavari, P., Borsi, Z., Tamasi, A., Catalyzer Small-Scale FieldTest in Hungary, SAE paper, No: 960236, 45-58, 1996.

Gazi Üniv. Müh. Mim. Fak. Der. Cilt 18, No 1, 2003

69

N. Dinler ve N. Yücel

Karbüratörlü bir Motora Üç Yollu Katalitik Konvertör Uygulanması

7. Lindner, D., van Yperen, R., Lox, E.S., Ostgathe, K., Kreuzer, T., Reduction of
Exhaust Gas Emissions by Using Pd-Based Three-Way Catalysts, SAE paper,
No: 960602, 1996.
8. Samaras, Z., Manikas, T., Pistikopoulos, P., Zachariadis, T., Pattas, K.,
“Replacement Catalysts for In-Use Cars”, Int. J. Vehicle Design, Cilt 20, Nos.
1-4, 253-262, 1998.
9. Koltsakis, G.C., Stamatelos, A.M., Catalytic Automotive Exhaust After
Treatment, Progress in Energy and Combustion Science, 23, 1-39, 1997.

70

Gazi Üniv. Müh. Mim. Fak. Der. Cilt 18, No 1, 2003


