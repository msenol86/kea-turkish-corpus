Gazi Üniv. Müh. Mim. Fak. Der.
Cilt 23, No 3, 619-626, 2008

J. Fac. Eng. Arch. Gazi Univ.
Vol 23, No 3, 619-626, 2008

BUJİ ATEŞLEMELİ BİR MOTORDA ALTERNATİF YAKIT
OLARAK SAF ETANOLUN KULLANILMASI
M. Bahattin ÇELİK ve Alim ÇOLAK*
Mak. Eğt. Böl., Teknik Eğitim Fakültesi, KÜ, 78050, Karabük, mbcelik@gmail.com
* Mak. Eğt. ABD, Fen Bil. Enstitüsü, KÜ, 78050, Karabük, alimcolak82@mynet.com
(Geliş/Received: 26.09.2007; Kabul/Accepted:22.02.2008)
ÖZET
Artan enerji ihtiyacı ve çevre kirliliği nedeniyle, buji ateşlemeli motorlarda etanol, metanol, doğal gaz, hidrojen ve
LPG gibi alternatif yakıtlar kullanılmaktadır. Etanol; oktan sayısının yüksek olması, egzoz emisyonlarının düşük
olması ve biokütle kaynaklarından üretilebilmesi nedeniyle alternatif yakıtlar arasında önemli bir yere sahiptir. Bu
çalışmada değişken sıkıştırma oranlı bir motorda saf etanol kullanılmasının motor performansı ve emisyonları
üzerindeki etkisi deneysel olarak incelenmiştir. Deneylerde tek silindirli, dört zamanlı, buji ateşlemeli, sıkıştırma
oranı değiştirilebilen bir araştırma motoru kullanılmıştır. Deneyler motorun 6/1 sıkıştırma oranında benzin ve etanol
ile; 8/1 ve 10/1 sıkıştırma oranında etanol ile çalıştırılmasıyla gerçekleştirilmiştir. Deneyler sonucunda 6/1
sıkıştırma oranında etanol kullanılmasıyla benzine göre önemli bir güç kaybı olmadan CO, CO2 ve NOx
emisyonlarında azalma olduğu belirlenmiştir. Sıkıştırma oranının 10/1’e kadar artırılmasıyla, etanol benzine göre
%25 güç artışı sağlamıştır. Ayrıca CO, CO2 ve NOx emisyonlarında sırayla %41, %21 ve %26 azalma elde
edilirken, HC emisyonunda %40 artış gözlenmiştir. Sonuçlar; motorlarda yüksek sıkıştırma oranında etanol
kullanımının, motor performansını önemli ölçüde artırdığını ve emisyonları azalttığını göstermektedir.

1. GİRİŞ (INTRODUCTION)
Motor yakıtlarının önemli bir kaynağı olan petrolün
tükeniyor olması ve petrole dayalı yakıtlarla çalışan

taşıt motorlarının zararlı egzoz emisyonları nedeni ile
çevre kirliliğinin artması, araştırmacıları alternatif
enerji kaynaklarına yöneltmiştir. Özellikle daha düşük
egzoz emisyonuna sahip etanol, metanol, hidrojen,

M.B. Çelik ve A.Çolak

Buji Ateşlemeli Bir Motorda Alternatif Yakıt Olarak Saf Etanolun Kullanılması

doğal gaz ve LPG motorlarda alternatif yakıt olarak
tercih edilmektedir [1].
İçten yanmalı motorlarda kullanılabilecek yakıtların,
ucuz ve bol miktarda üretilebilmesi, ısıl değerlerinin
yüksek olması, kolayca depolanabilmesi ve
taşınabilmesi, yüksek oktan sayısına sahip olması ve
düşük düzeylerde egzoz emisyonu oluşturması istenir.
Alkoller; oktan sayısının yüksek olması, egzoz
emisyonlarının düşük olması ve tarımsal ürünler gibi
yenilenebilir biokütle kaynaklardan üretilebilmesi
nedeniyle alternatif yakıtlar arasında önemli bir yere
sahiptir. Alkollerden sadece etanol ve metanol petrol
esaslı olmayan hammaddelerden güncel teknolojiyle
pratik olarak üretilmektedir. Etanol; buharlaşma ısısı,
oktan sayısı ve kendi kendine tutuşma sıcaklığı
yüksek olduğu için buji ateşlemeli motorlarda (BAM)
yüksek sıkıştırma oranlarında kullanılabilmektedir.
Bu da motor gücünün artmasını ve özgül yakıt
tüketiminin azalmasını sağlamaktadır [2]. Ayrıca
etanol, yüksek buharlaşma ısısına sahip olduğu için
emilen taze karışım üzerinde soğutucu etki
oluşturmakta ve bu da motorun volümetrik verimini
artırmaktadır. Etanol buji ateşlemeli motorlarda tek
başına ya da benzine belirli oranlarda katılarak
kullanılmaktadır. Etanol ile çalışan motorlarda CO,
CO2 ve NOx emisyonları benzine göre daha az
olmaktadır [3, 4].
Etanolun BAM’larda kullanılması durumunda, motor
performansı ve egzoz emisyonlarına etkileri
konusunda birçok deneysel çalışmalar yapılmıştır. Wu
vd. [5] yaptıkları çalışmada %0, %5, %10, %20 ve
%30 etanol içeren benzin-etanol karışımlarının
performans ve emisyonlara etkisini değişik hava
fazlalık katsayısı değerlerinde incelemişlerdir. E30
(%30 etanol içeren karışım) yakıtlı çalışmada motor
momentinin
yaklaşık
%4
oranında
arttığı
belirlenmiştir. Ayrıca, karışımdaki alkol miktarı
arttıkça CO, HC ve CO2 emisyonlarının azaldığı
belirlenmiştir. Bayraktar [6] yaptığı çalışmada, bir
buji-ateşlemeli deney motorunda benzin-etanol
karışımlarının kullanılmasının motor performansı ve
egzoz emisyonları üzerindeki etkilerini deneysel ve
teorik olarak incelemiştir. Deneyler, benzine %1.5,
%3, %4.5, %6, %7.5, %9, %10.5 ve %12 oranlarında
etanol
katılarak
hazırlanan
karışımlarla
gerçekleştirilmiştir. Motor her bir karışımla 7.75/1 ve
8.25/1 sıkıştırma oranlarında ve çeşitli hızlarda
çalıştırılmıştır. Bu çalışmaya göre yakıt içindeki alkol
oranı arttıkça CO emisyonunun azaldığı ve özgül
yakıt tüketiminin arttığı belirlenmiştir. Abdel-Rahman
ve Osman [7] değişik sıkıştırma oranlarında alkolbenzin karışımlarının motor performansına etkilerini
incelemişlerdir. Yüksek sıkıştırma oranlarında yüksek
oranda alkol kullanıldığında motor gücünün arttığı
tespit edilmiştir. Yücesu vd. [8] farklı sıkıştırma
oranlarında etanol-benzin karışımlarının motor
performansı ve emisyonlara etkisini incelemişlerdir.
Deneylerde; E0, E10, E20, E40 ve E60 yakıtları

620

kullanılmıştır. Karışımdaki alkol oranının artmasıyla
daha yüksek sıkıştırma oranlarında motor daha kararlı
çalışmış ve CO, HC emisyonlarında azalma ve motor
momentinde artış elde edilmiştir. Charalampos vd. [9]
etanol, metanol ve alkol–benzin karışımlarının
emisyonlara etkisini düşük güçlü bir motorda
incelemişlerdir. Karışımdaki etanol miktarı arttıkça
CO emisyonunun azaldığı ve saf etanol ile en düşük
seviyeye indiği tespit edilmiştir. Hidrokarbon (HC)
emisyonu da etanol miktarı arttıkça azalmış ancak
E90 ve saf etanolda aşırı biçimde artmıştır. Etanolun
alt ısıl değerinin düşük olması nedeniyle etanol
miktarı arttıkça özgül yakıt tüketimi de artmıştır.
Magnusson vd. [10] iki zamanlı bir motorda etanol ve
etanol-benzin
karışımlarının
performans
ve
emisyonlara etkisini incelemişlerdir. Karışımdaki
etanol miktarı arttıkça CO, HC ve NOx emisyonlarının
azaldığı, ancak E85 ve E100 yakıtı kullanıldığında
HC emisyonlarının arttığı belirlenmiştir. Benzin
yerine
etanol
ve
benzin-etanol
karışımları
kullanıldığında güçte önemli bir değişme olmamıştır.
Bardaie vd. [11] tarafından yapılan çalışmada saf
etanol ve metanolün motorda yakıt olarak kullanımı
araştırılmıştır. Benzin yerine etanol kullanıldığında
motorda sadece %3–4 güç kaybı olmuştur. El-Emam
vd. [12] buji ateşlemeli bir motorda çeşitli yakıtların
performans ve emisyonlara etkisini incelemişlerdir.
Benzin yerine etanol kullanıldığında termik verimde
artma, CO ve NOx emisyonlarında azalma elde
edilmiştir.
Gautam ve Martin [13] alkol-benzin karışımlarının
yanma karakteristiklerini incelemişlerdir. Sonuçlara
göre karışımdaki alkol miktarı artıkça benzine göre
daha iyi vuruntu dayanımı belirlenmiştir. Popuri ve
Bata [14] tarafından yapılan bir çalışmada, tek
silindirli bir motor, %5, %10, %15, %20 ve %25
alkol-benzin karışımları ile denenmiştir. Sıkıştırma
oranı motor vuruntusu dikkate alınarak 7,5/1-15/1
aralığında değiştirilmiştir. Sıkıştırma oranının
artırılmasıyla termik verimin arttığı belirlenmiştir.
Sümer [15] tek silindirli bir benzin motorunda etanol
ve etanol-benzin karışımlarının motor performansına
ve egzoz emisyonlarına etkilerini incelemiştir.
Karışımdaki etanol yüzdesi arttıkça CO emisyonları
azalmış, saf etanollu çalışmada ise en düşük değerler
elde edilmiştir. HC emisyonları ise saf etanollu
çalışmada en yüksek olmuş, karışımdaki etanol oranı
azaldıkça azalmıştır. Yüksel ve Yüksel [16]
tarafından yapılan bir çalışmada E60 yakıtının
BAM’da kullanımı araştırılmıştır. Karışım yakıtla
çalışma durumunda CO ve HC emisyonlarının
sırasıyla %80 ve %50 oranında azaldığı
belirlenmiştir. Al-Hasan [17] tarafından yapılan bir
çalışmada %25’e kadar etanol içeren 10 adet karışım
motorda denenmiş ve güç, volümetrik verim ve
termik verimde artış elde edilmiştir. Topgül vd. [18]
etanol-benzin karışımları ve ateşleme avansının motor
performansına etkisini araştırmışlardır. Karışımların

Gazi Üniv. Müh. Mim. Fak. Der. Cilt 23, No 3, 2008

Buji Ateşlemeli Bir Motorda Alternatif Yakıt Olarak Saf Etanolun Kullanılması

kullanılması durumunda CO ve HC emisyonlarının
azaldığı ve motorun sıkıştırma oranının artırılmasına
karşın vuruntu oluşmadığı tespit edilmiştir.
Etanolun motorlarda kullanımı ile ilgili mevcut
literatür incelendiğinde; değişik etanol-benzin
karışımları ile çeşitli sıkıştırma oranlarında birçok
çalışmanın yapıldığı, ancak değişik sıkıştırma
oranlarında saf etanol (E100) ile yapılan çalışmaların
sınırlı sayıda olduğu görülmektedir. Bu çalışmada buji
ateşlemeli bir motorda değişik sıkıştırma oranlarında
saf etanol kullanımının motor performansına ve egzoz
emisyonlarına etkisinin deneysel olarak incelenmesi
amaçlanmıştır. Etanolun yüksek vuruntu dayanımı
özelliğinden yararlanılarak motor yüksek sıkıştırma
oranlarında
çalıştırılmış,
böylece
motor
performansının iyileştirilmesi amaçlanmıştır.
2. DENEYSEL ÇALIŞMA (EXPERIMENTAL STUDY)
Deneyler Karabük Üniversitesi Teknik Eğitim
Fakültesi Otomotiv Ana Bilim Dalı laboratuarında
yapılmıştır.
Deneyler; tek silindirli, hava soğutmalı, 4 zamanlı,
sıkıştırma oranı 4/1-10/1 arasında değiştirilebilen, 250
cm3 motor hacmine sahip, Lombardini marka bir
araştırma motorunda yapılmıştır. Orijinal sıkıştırma
oranı 5/1 olan bu motorun sıkıştırma oranı daha önce
yapılan bir çalışmayla [19] değişken hale getirilmiştir.
Hava soğutmalı motorlarda silindir duvar sıcaklığı su
soğutmalılara göre daha fazla olduğundan vuruntuyu
önlemek için bu motorların sıkıştırma oranları 5/1,
6/1, 7/1 gibi düşük tutulmaktadır. Deneylerde
motorun yüklenmesi için Kemsan marka, 10 kW
gücünde elektrikli dinamometre kullanılmıştır.

M.B. Çelik ve A.Çolak

Deney düzeneği; motor momentini, hızını, sıcaklığını
ve yakıt tüketimini ölçebilecek donanıma sahiptir.
Dinamometre kontrol ünitesi ile motor istenilen hızda
hassas olarak yüklenilebilmekte ve motora ilk hareket
verilebilmektedir.
Deneylerde yakıt olarak %99,5 saflıkta etanol
kullanılmıştır. Benzin ve etanolun çeşitli özellikleri
Tablo 1’de verilmiştir.
Tablo 1. Benzin ve etanolun özellikleri [1, 20].
(Specifications of gasoline and ethanol)

Kapalı formülü
C/H oranı
Mol ağırlığı (kg/kmol)
Alt ısıl değeri (kJ/kg)
Stokiyometrik H/Y oranı
Buh. bas. (kPa, 23.5 oC)
Kendi kendine tut. sıc.(oC)
Araştırma oktan sayısı
Motor oktan sayısı
Buharlaşma ısısı (kJ/kg)
Donma nok. (K) 0,1 MPa
Kayn. nok.(K) 0,1 MPa
Yoğunluk (kg/m3)

Benzin
C8H18
0.445
114.18
44300
14.6
60-90
257
91-100
82-94
490
243-263
305-490
727

Etanol
C2H5OH
0.333
46
26900
9
17
425
106
89
921,1
155
351
794

Deney motorunun egzoz emisyonlarının ölçümü için
MRU DELTA 1600L marka egzoz gaz analiz cihazı
kullanılmıştır. Bu cihaz ile NO, NO2, HC, CO, CO2,
O2 ve λ (hava fazlalık katsayısı) değişkenlerini
ölçebilmek mümkündür. Tablo 2’de egzoz gaz analiz
cihazının teknik özelikleri verilmiştir. Deney
düzeneğinin
şematik görünüşü
Şekil
1’de
verilmektedir.

1. Akü, 2. Endüksiyon Bobini, 3. Distribütör, 4. Motor, 5.Karbüratör, 6.Sıkıştırma Oranı Değiştirme Ayar Vidası, 7.Dinamometre, 8. Kuvvet
Sensörü (Load-Cell), 9.Dinamometre Soğutucusu, 10.Hız Sensörü, 11.Yakıt Ölçme Düzeneği, 12.Yakıt Deposu, 13.Egzoz Gaz Analiz
Cihazı, 14.Dinamometre Kontrol Paneli, 15.Marş ve Jeneratör Seçme Anahtarı, 16.Yük Kontrol Anahtarı, 17. Güç Anahtarı, 18.Hız
Göstergesi, 19.Voltmetre, 20. Ampermetre, 21. Kuvvet Göstergesi.
Şekil 1. Deney seti (Test set-up).

Gazi Üniv. Müh. Mim. Fak. Der. Cilt 23, No 3, 2008

621

M.B. Çelik ve A.Çolak

Buji Ateşlemeli Bir Motorda Alternatif Yakıt Olarak Saf Etanolun Kullanılması

Tablo 2. Egzoz gaz analiz cihazının teknik özellikleri

12

(The technical specifications of the exhaust gas analyzer)

Oksijen
Karbon monoksit
Karbon dioksit
Hidrokarbon
Azot oksit

Ölçüm
Aralıkları
% 0 – 25
% 0 – 15
% 0 – 20
0 –20000ppm
0 – 4000 ppm

11

Duyarlılık
0,1
0,01
0,01
1
1

10
Moment (Nm)

Değişkenler

9
8
7

Benzin (S.O=6)
Etanol (S.O=6)

6

Etanol (S.O=8)

Deneysel çalışmada ilk olarak motorun ayarları
kontrol edilmiş, motor
çalışma sıcaklığına
getirildikten sonra deneylere başlanmıştır. Tüm
deneyler tam gazda ve değişik hızlarda yapılmıştır.
Deneysel çalışmada motor 1500, 2000, 2500, 3000 ve
3500 d/d hızlarda çalıştırılmıştır.
Motor soğuk iken saf etanol ile ilk harekete geçiş zor
olmuştur. Bu nedenle, motorun ilk çalıştırılması ve
ısıtılması benzin ile yapılmıştır. Deneylerde, motor
önce 6/1 sıkıştırma oranında benzin ve saf etanolla
çalıştırılmış ve moment, güç, yakıt tüketimi ve egzoz
emisyonları ölçülmüştür. Daha sonra motorun
sıkıştırma oranı 6/1’den 8/1 ve 10/1’e yükseltilerek
benzin ve saf etanol ile motor çalıştırılmıştır. 8/1
sıkıştırma oranında tam yükte benzinli çalışma
durumunda düşük hızlarda (1500 d/d, 2000 d/d)
vuruntulu çalışma sebebiyle ölçüm yapılamamıştır.
Vuruntu kendine özgü bir ses ve düzensiz çalışma
şeklinde gözlenmiştir.
Tam yük ve düşük hızda motora en fazla miktarda taze
dolgu alındığı için motorun vuruntu eğilimi fazla
olmaktadır. Ayrıca hava soğutmalı motorun silindir
duvar sıcaklıklarının yüksek olması da vuruntu
üzerinde etkilidir. Etanol kullanılması durumunda,
etanolun oktan sayısı yüksek olduğu için 8/1 ve 10/1
sıkıştırma
oranlarında
vuruntulu
çalışma
gözlenmemiştir.
Etanolun alt ısıl değeri benzine göre düşük
olduğundan HFK’nı (λ) 1’e ayarlamak için karbüratör
üzerinde bulunan ana meme genişletilmiştir. Konik
uçlu yakıt ayar vidası yardımıyla meme kesiti
değiştirilerek tüm deneylerde λ =1 olacak şekilde
ayarlanmıştır.

5

Etanol (S.O=10)

4
1000

1500

2000
2500
3000
Motor hızı (d/d)

3500

4000

Şekil 2. Değişik sıkıştırma oranları ve yakıtlar için
motor momentinin değişimi (The variation of engine
torque at different compression ratios for various fuels)

görülmektedir. Moment grafiği incelendiğinde her iki
yakıt türünde de maksimum momentin 2500 d/d’da
elde edildiği görülmüştür. Benzin ile 6/1 sıkıştırma
oranında maksimum moment 9.38 Nm, aynı
sıkıştırma oranında etanol ile çalışmada 8.59 Nm
olduğu tespit edilmiştir. Aynı sıkıştırma oranında
etanol kullanımı motor momentinde yaklaşık %8’lik
bir azalmaya neden olmuştur. Benzin-etanol
karışımının ısıl değerinin benzinin ısıl değerinden
düşük olması [21] ve etanolun motoru aşırı biçimde
soğutma etkisi nedeniyle alev sönmesi olması
momentin düşmesinde etkili olmaktadır. Sıkıştırma
oranı arttıkça silindir sıcaklığının ve basıncın artması
nedeniyle moment de artmaktadır. Etanol ile
çalışmada 8/1 sıkıştırma oranında 10.01 Nm ve 10/1
sıkıştırma oranında 11.43 Nm maksimum moment
değeri görülmüştür. Motor 10/1 sıkıştırma oranında
etanol ile çalıştırıldığında benzine göre yaklaşık
%24’lük bir moment artışı olmuştur. Sıkıştırma
oranının artırılmasına rağmen etanolun oktan
sayısının yüksek olması nedeniyle vuruntulu
çalışmaya rastlanmamıştır.
Değişik sıkıştırma oranlarında her iki yakıt için motor
gücünün motor hızı ile değişimi Şekil 3’te verilmiştir.
Benzin ile 6/1 sıkıştırma oranında maksimum güç
4,5
4
3,5
Güç (kW)

Ateşleme avansı her deney koşulunda maksimum
momenti verecek şekilde distribütörlü ateşleme sistemi
yardımıyla değiştirilmiştir. Deneylerde, her adımda
motor devri sabitleştikten sonra kuvvet, yakıt tüketimi
ve emisyon değerleri kaydedilmiştir.

3
2,5
Benzin (S.O=6)

2

E
tanol (S.O=6)
E
tanol (S.O=8)

1,5

3. SONUÇLAR VE TARTIŞMA
(RESULTS AND DISCUSSION)

3.1. Motor Performansı (Engine Performance)

E
tanol (S.O=10)

1
0,5
1000

1500

2000

2500

3000

3500

4000

Motor hızı (d/d)

Benzin ve etanol için farklı sıkıştırma oranlarında
motor momentinin motor hızı ile değişimi Şekil 2’de

Şekil 3. Değişik sıkıştırma oranları ve yakıtlar için
motor gücünün değişimi (The variation of engine power at
different compression ratios for various fuels)

622

Gazi Üniv. Müh. Mim. Fak. Der. Cilt 23, No 3, 2008

Buji Ateşlemeli Bir Motorda Alternatif Yakıt Olarak Saf Etanolun Kullanılması

Değişik sıkıştırma oranlarında her iki yakıt için özgül
yakıt tüketiminin (ÖYT) motor hızı ile değişimi Şekil
4’te verilmiştir. Şekil 4’deki grafik incelendiğinde,
etanol kullanılması durumunda ÖYT benzine göre
daha yüksek çıkmıştır. Her iki yakıt türünde de ÖYT
artan motor hızıyla birlikte 2500 d/d’da minimuma
indikten sonra tekrar artışa geçmiştir. Bu hızdaki
ÖYT değerleri, benzin kullanılması durumunda 6/1
sıkıştırma oranında 428.4 g/kWh, etanol kullanılması
durumunda ise 6/1, 8/1 ve 10/1 sıkıştırma oranlarında
sırasıyla 720.3 g/kWh, 632.1 g/kWh ve 543.78 g/kWh
olduğu görülmüştür. Etanolun alt ısıl değerinin
benzine göre çok düşük olmasından dolayı etanol ile
özgül yakıt tüketimi artmaktadır. Aynı sıkıştırma
oranında (6/1) etanol ile ÖYT benzine göre %68
oranında artmıştır. Sıkıştırma oranının 6/1’den 10/1’e
çıkarılmasıyla etanol ile ÖYT’deki artış benzine göre
%27 düzeyinde kalmıştır.

Özgül yakıt tüketimi (g/kWh)

1100

Benzin (S.O=6)
Etanol (S.O=6)
Etanol (S.O=8)
Etanol (S.O=10)

1000
900

4
Benzin (S.O=6)
Etanol (S.O=6)
Etanol (S.O=8)
Etanol (S.O=10)

3,5
3
CO (%)

3.12 kW iken, etanol ile 6/1, 8/1 ve 10/1 sıkıştırma
oranlarındaki maksimum güçler sırasıyla 2.95, 3.43 ve
3.91 kW olarak belirlenmiştir. Aynı sıkıştırma
oranında, moment değişimine benzer şekilde etanol
ile çalışmada %7-8 oranında bir güç düşüklüğü
meydana gelmiştir. Sıkıştırma oranının 10/1’e
çıkarılmasıyla birlikte etanol ile benzine göre yaklaşık
%25’lik güç artışı elde edilmiştir.

M.B. Çelik ve A.Çolak

2,5
2
1,5
1
1000

1500

2000

2500

3000

3500

4000

Motor hızı (d/d)

Şekil 5. Değişik sıkıştırma oranları ve yakıtlar için
CO emisyonu değişimi (The variation of CO emission at
different compression ratios for various fuels)

emisyonu 10/1 sıkıştırma oranında etanol ile %1.62
olarak görülmüştür. Benzin yakıtlı motorda ise en
düşük CO emisyonu %2.72 olarak belirlenmiştir.
Etanol ile CO emisyonunun benzine göre ortalama
%41 azaldığı tespit edilmiştir. Alkoller tek bir
kaynama noktasına sahip olmaları nedeniyle, benzine
göre çok daha iyi buharlaşmakta ve daha temiz
yanmaktadır. Ayrıca etanolun yapısında bulunan
oksijen de alkollerin daha temiz yanmasında etkili
olmaktadır [9]. Grafikten de görüldüğü gibi etanol ile
sıkıştırma oranındaki artışın CO emisyonu üzerindeki
etkisi azdır. Yüksek sıkıştırma oranlarında artan
basınç ve sıcaklıkla beraber yanma iyileşmekte ve CO
emisyonu bir miktar azalmaktadır.

800
700
600
500
400
300
1000

1500

2000
2500
3000
Motor hızı (d/d)

3500

4000

Şekil 4. Değişik sıkıştırma oranları ve yakıtlar için
özgül yakıt tüketiminin değişimi (The variation of

Hidrokarbon emisyonunu, yanmadan egzozdan atılan
yakıt oluşturur. Şekil 6’da etanol ve benzin ile
çalışmada ölçülen HC emisyonları verilmiştir. Şekil 6
incelendiğinde, etanol ile benzine göre daha yüksek
HC emisyonlarının oluştuğu görülmektedir. Bu artış,
6/1 sıkıştırma oranında %17, 8/1 sıkıştırma oranında
%27 ve 10/1 sıkıştırma oranında yaklaşık %40
kadardır. Etanolun alt ısıl değeri ve stokiyometrik
H/Y oranı benzine göre oldukça düşük olduğu için
benzine eşdeğer ısı miktarını ve stokiyometrik

specific fuel consumption at different compression ratios for
various fuels)

Benzin (S.O=6)
Etanol (S.O=6)

500
HC (ppm)

Etanol kullanımında, sıkıştırma oranı arttıkça motor
gücü arttığı için ÖYT’de azalmaktadır. Deneylerde
elde edilen moment, güç ve ÖYT sonuçları ile diğer
araştırmacıların [7–11] sonuçları arasında kabul
edilebilir bir uyumluluk vardır.

600

Etanol (S.O=8)
Etanol (S.O=10)

400
300

3.2. Egzoz Emisyonları (Exhaust Emissions)

200

Şekil 5 incelendiğinde, CO’ in artan motor hızıyla
düştüğü görülmüştür. Artan motor hızı ile silindirlere
giren hava hızının artması, yanma odasındaki
türbülansı artıracağından daha homojen bir karışım
oluşur. Bu da yakıtın yanmasını iyileştireceğinden,
yüksek hızlarda CO’ de düşme görülür. En düşük CO

100
1000

Gazi Üniv. Müh. Mim. Fak. Der. Cilt 23, No 3, 2008

1500

2000

2500

3000

3500

4000

Motor hızı (d/d)

Şekil 6. Değişik sıkıştırma oranları ve yakıtlar için
HC emisyonu değişimi (The variation of HC emission at
different compression ratios for various fuels)
623

Buji Ateşlemeli Bir Motorda Alternatif Yakıt Olarak Saf Etanolun Kullanılması

karışımı sağlayabilmek için silindire daha fazla yakıt
gönderilmekte ve etanolun soğutucu etkisi
artmaktadır. Bu durum silindir duvarlarına yakın
bölgelerde alev sönmesine neden olmakta ve saf
etanol ile HC emisyonları artmaktadır. Bunun yanı
sıra artan sıkıştırma oranı ile birlikte yanma odası
yüzey/hacim oranının artması da HC emisyonunda bir
miktar artışa sebep olmaktadır. CO ve HC emisyonu
sonuçları
diğer
araştırma
sonuçları
ile
kıyaslandığında, saf etanol üzerine çalışma yapan
başka araştırmacıların [9, 10] da benzer sonuçları elde
ettiği görülmüştür.
CO2, küresel ısınmaya neden olan bir gazdır.
İçerisinde karbon atomu az olan veya olmayan yakıtlar
CO2 emisyonu bakımından tercih edilmektedir. Şekil
7’deki grafik incelendiğinde, etanol ile CO2
emisyonunun benzine göre daha düşük olduğu
görülmektedir. Aynı sıkıştırma oranında (6/1) etanol
ile benzine göre CO2 emisyonu %21 oranında daha
düşük çıkmıştır. Etanol ile CO2 emisyonundaki
düşüşün nedeni, etanolun C/H oranının düşüklüğü ve
yapısında bulunan C atomunun benzininkinden az
olmasıdır. CO2 sonuçları bir başka araştırmacının [5]
sonuçları ile uyumluluk göstermektedir.

14

CO2 (%)

13
12
11
10

Benzin (S.O=6)

9

Etanol (S.O=6)
Etanol (S.O=8)
Etanol (S.O=10)

7
1000 1500 2000 2500 3000 3500 4000
Motor hızı (d/d)

Şekil 7.Değişik sıkıştırma oranları ve yakıtlar için
CO2 emisyonu değişimi (The variation of CO2 emission at
different compression ratios for various fuels)

Değişik sıkıştırma oranlarında her iki yakıt için NOx
emisyonu değişimleri Şekil 8’de verilmiştir. Şekil
8’deki grafik incelendiğinde etanol ile benzine göre
NOx emisyonunun azaldığı görülmektedir. NOx
emisyonu 2500 d/d’da, 6/1 sıkıştırma oranında
benzinli çalışmada 2113 ppm iken, etanollu çalışmada
980 ppm kadardır ve bu yaklaşık %53.5 kadar bir
azalmaya karşılık gelmektedir. Etanollu çalışmada
NOx emisyonunun düşük çıkmasının nedeni, etanolün
buharlaşma ısısının yüksek olmasından dolayı
karışımı soğutması ve sonuçta çevrim sıcaklığını
düşürmesidir. Sıkıştırma oranının 8/1 ve 10/1’e
artırılmasıyla, 2500 d/d’da NOx emisyonu sırasıyla
1230 ppm ve 1560 ppm’e yükselmiştir. Bu artışın
nedeni sıkıştırma oranının artması ile çevrim
sıcaklığının artmasıdır. Etanollu çalışmada 10/1
624

2100
1700
1300
Benzin (S.O=6)

900

Etanol (S.O=6)
Etanol (S.O=8)

500
1000

Etanol(S.O=10)

1500

2000

2500

3000

3500

4000

Motor hızı (d/d)

Şekil 8. Değişik sıkıştırma oranları ve yakıtlar için
NOx emisyonu değişimi (The variation of NOx emission at
different compression ratios for various fuels)

sıkıştırma oranında elde edilen NOx emisyonu
benzinli çalışmayla elde edilen değerden %26 daha
düşüktür. Bu çalışmada elde edilen NOx sonuçlarına
benzer sonuçları saf alkol üzerine çalışma yapan diğer
araştırmacıların [10, 12] da elde ettiği görülmüştür.
4. SONUÇLAR (CONCLUSIONS)
Bu çalışmada buji ateşlemeli bir motorda değişik
sıkıştırma oranlarında saf etanol kullanımının motor
performansına ve egzoz emisyonlarına etkisi deneysel
olarak incelenmiştir. Etanolun yüksek oktan sayısı
özelliğinden yararlanılarak performansı artırmak için
motorun sıkıştırma oranı artırılmıştır.

15

8

2500

NOx (ppm)

M.B. Çelik ve A.Çolak

Deneyler iki aşamada gerçekleştirilmiştir. Birinci
aşamada, deney motoru 6/1 sıkıştırma oranında benzin
ve saf etanol ile test edilmiştir. İkinci aşamada,
sıkıştırma oranı 8/1 ve 10/1’e yükseltilerek her iki
yakıtla denenmiştir. 8/1 sıkıştırma oranında benzinli
çalışmada düşük motor hızlarında (1500 ve 2000 d/d)
vuruntu nedeniyle deney yapılamamıştır. 8/1 ve 10/1
sıkıştırma oranlarında saf etanol kullanılmış ve vuruntu
gözlenmemiştir. Deneyler sonucunda 6/1 sıkıştırma
oranında etanol ile benzine göre önemli bir güç kaybı
olmadan CO, CO2 ve NOx emisyonlarında bir miktar
azalma elde edilmiştir. Sıkıştırma oranının 10/1’e
çıkarılmasıyla, etanol ile benzine göre %25 güç artışı
sağlanmıştır. Ayrıca CO, CO2 ve NOx emisyonlarında
sırayla %41, %21 ve %26 azalma elde edilirken, HC
emisyonunda %40 artış gözlenmiştir.
Deney sonuçlarında da görüldüğü gibi sıkıştırma oranı
değiştirilmeden,
benzinli
motor
etanol
ile
çalıştırıldığında motor momenti ve gücünde bir miktar
kayıp söz konusudur. Ancak yine de zararlı
emisyonların azaldığı görülmektedir. Artan sıkıştırma
oranıyla birlikte yanma sonu basınç ve sıcaklığı
artmakta, dolayısıyla motor momenti, motor gücü
artmakta ve özgül yakıt tüketimi azalmaktadır.
Etanolun alt ısıl değerinin benzine göre düşük olması
nedeniyle etanol ile özgül yakıt tüketimi bütün

Gazi Üniv. Müh. Mim. Fak. Der. Cilt 23, No 3, 2008

Buji Ateşlemeli Bir Motorda Alternatif Yakıt Olarak Saf Etanolun Kullanılması

sıkıştırma oranlarında benzine göre daha yüksek
çıkmıştır.
6.
Deney sonuçları, buji ateşlemeli motorlarda benzin
yerine alkol kullanıldığında motorda önemli bir güç
kaybı olmadan HC emisyonu hariç, CO, CO2 ve NOx
emisyonlarında önemli azalmalar sağlandığını
göstermektedir. Ayrıca etanol, yüksek oktan sayısına
sahip olduğundan sıkıştırma oranı artırılmış
motorlarda kullanıldığında motor gücünde önemli
artışlar elde edilebilmektedir.

7.

Etanolun alt ısıl değerinin benzinden düşük olması
nedeniyle, uygun hava/yakıt karışımını elde etmek için
benzinli araçlarda kullanılan karbüratörler üzerinde
bazı değişiklikler yapmak gerekir.

8.

Etanol yakıtlı motorlarda HC emisyonu benzinli
motora göre daha yüksek çıkmaktadır. Motora
gönderilen etanolun veya emilen havanın ısıtılması ile
hem HC emisyonu düşürülebilir hem de motor
performansı
artırılabilir.
Etanol
kullanılması
durumunda HC emisyonunu azaltmak için fakir
karışımlarla çalışılabilir. Etanol soğutucu etkisi
nedeniyle özellikle soğuk havalarda çalışma zorluğuna
neden olmaktadır. Etanol kullanılan motorlarda
soğukta ilk hareketi kolaylaştıracak sistemler
tasarlanabilir. Motora ilk hareketi vermek için LPG,
hidrojen
gibi
kolay buharlaşabilen
yakıtlar
kullanılabilir.

9.

Tarımda önemli bir paya sahip ülkemizde; tarımsal
ürünlerden elde edilebilen, alternatif ve çevre dostu bir
yakıt olarak etanola önem verilmeli ve daha kolay ve
ucuz üretim olanağı sağlanmalıdır. Böylece petrole
bağımlılık azaltılarak ülkemiz ekonomik ve siyasal
olarak daha güçlü hale gelebilecektir.

12.

10.

11.

13.

KAYNAKLAR (REFERENCES)
14.
1. Sürmen, A., Karamangil, M. İ. ve Arslan, R.,
“Motor Termodinamiği, 240 s. Aktüel yay.,
İstanbul, 2004.
2. McCallum, P. W., Timbario, T. J., Bechtold, R.
L. ve Ecklund, E. E., “Alcohol Fuels for Highway
Vehicles”, Chemical Engineering Progress 78,
8, 52-59, 1982.
3. Hsieh, W., Chen, R., Wu, T. ve Lin, T., “Engine
Permormance and Pollutant Emissions of an SI
Engine Using Ethanol-Gasoline Blended Fuels”,
Atmospheric Environment 36, 403-410, 2002.
4. Al-Baghdadi, M. A.-R. S., “Hydrogen-Ethanol
Blending as an Alternative Fuel of Spark Ignition
Engines”, Renewable Energy 28, 1471-1478,
2003.
5. Wu, C.W., Chen, R.H., Qu, J.Y.ve Lin, T.H.,
“The Influence of Air-Fuel Ratio on Engine
Performance And Pollutant Emission of an SI
Engine Using Ethanol-Gasoline Blended Fuels”,

Gazi Üniv. Müh. Mim. Fak. Der. Cilt 23, No 3, 2008

15.

16.
17.

18.

M.B. Çelik ve A.Çolak

Atmospheric Environment 38, 7093-7100,
2003.
Bayraktar, H., “Experimental and Thereotical
Investigation of Using Gasoline Ethanol Blends
in Spark Ignition Engines”, Renewable Energy
30, 1733-1747, 2005.
Abdel-Rahman, A.A. ve Osman, M.M.,
“Experimantal Investigation on Varying The
Compression Ratio of SI Engine Working Under
Different Ethanol-Gasoline Fuel Blends”,
International Journal of Energy Research, 21,
31-40, 1997.
Yücesu, H. S., Topgül, T., Çinar, C. ve Okur, M.,
“Effect of Ethanol–Gasoline Blends on Engine
Performance and Exhaust Emissions in Different
Compression Ratios”, Applied Thermal
Engineering 26, 2272-2278, 2006.
Charalampos, A. I., Anastasios, K. N. ve
Panagiotis, S. D., “Gasoline-Ethanol, Methanol
Mixtures and A Small Four-Stroke Engine”, Heat
and Technology, 22, 2, 69-73, 2004.
Magnusson, R. ve Nilson, C., “Emissions of
Aldehydes And Ketones From A Two- Stroke
Engine Using Ethanol and Ethanol-Blended
Gasoline As Fuel”, Environmental Science And
Technology, 36, 8, 1656-1664, 2002.
Bardaie, M. Z. ve Rimfiel, J., “Conversion of
Spark-Ignition Engine For Alcohol UsageComparative
Performance”,
Agricultural
Mechanization in Asia –Africa and Latin
Amerika, 15, 2, 31-34, 1984.
El-Emam, S. H. ve Desoky, A. A., “A Study On
The Combustion of Alternative Fuels in SparkIgnition Engines”, Int. J. Hydrogen Energy, 10,
7, 497-504, 1985.
Gautam, M. ve Martin, D.W., “Combustion
Characteristics Of Higher-Alcohol/Gasoline
Blends”, Proceedings of the Institution of
Mechanical Engineers, 214, 5, 497-511, 2000.
Popuri, S.S. ve Bata, R.M., “A Performance
Study of Iso-Butanol, Methanol, EthanolGasoline Blends Using a Single Cylinder
Engine”, SAE Transactions 2, 932953, 1993.
Sümer, M., “Buji Ateşlemeli Motorlarda Etanol
Kullanımı, Performans ve Maliyet Analizi”,
Yüksek Lisans Tezi, G.Ü. Fen Bilimleri
Enstitüsü, 1999.
Yüksel, F. ve Yüksel, B., “The Use of EthanolGasoline Blends as a Fuel in an SI Engine”,
Renewable Energy 29, 1181-1191, 2004.
Al-Hasan, M., “The Effect of Ethanol-Unleaded
Gasoline Blends on Engine Performance and
Exhaust Emission”, Energy Conversion and
Management 44, 1547-1561, 2003.
Topgül, T., Yücesu, H. S., Çinar, C. ve Koca, A.,
“The Effects of Ethanol-Unleaded Gasoline
Blends and Ignition Timing on Performance and
Exhaust Emissions”, Renewable Energy 31, 15,
2534-2542, 2006.

625

M.B. Çelik ve A.Çolak

Buji Ateşlemeli Bir Motorda Alternatif Yakıt Olarak Saf Etanolun Kullanılması

19. Çelik, M. B., “Buji İle Ateşlemeli Bir Motorun
Sıkıştırma
Oranının
Değişken
Hale
Dönüştürülmesi Ve Performansa Etkisinin
Araştırılması”. Doktora Tezi, G.Ü. Fen Bilimleri
Enstitüsü, Ankara, 1999.
20. Çolak, A., “Buji Ateşlemeli Bir Motorda Farklı
Sıkıştırma Oranlarında Etanol Kullanımının

626

Performans Ve
Emisyonlara
Etkisinin
İncelenmesi”, Yüksek Lisans Tezi, Z.K.Ü. Fen
Bilimleri Enstitüsü, Zonguldak, 2006.
21. Borat, O., Balcı. M. ve Sürmen, A., “İçten
Yanmalı Motorlar”, s.145, GÜ Tek. Eğt. Fak.
Yay., Ankara,1994.

Gazi Üniv. Müh. Mim. Fak. Der. Cilt 23, No 3, 2008


