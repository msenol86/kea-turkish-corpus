Gazi Üniv. Müh. Mim. Fak. Der.
Cilt 22, No 1, 81-86, 2007

J. Fac. Eng. Arch. Gazi Univ.
Vol 22, No 1, 81-86, 2007

DÜŞÜK GÜÇLÜ BİR MOTORDA
FARKLI SIKIŞTIRMA ORANLARINDA LPG KULLANIMININ
PERFORMANS VE EMİSYONLARA ETKİSİ
M. Bahattin ÇELİK ve M. Kemal BALKİ
Makine Eğitimi Bölümü, Karabük Teknik Eğitim Fakültesi, Zonguldak Karaelmas Üniversitesi, 78050 Karabük
mbcelik@gmail.com, m_kemalbalki@mynet.com
(Geliş/Received: 05.09.2005; Kabul/Accepted: 11.12.2006)
ÖZET
Tek silindirli, düşük güçlü benzinli motorlar hava soğutmalı olduğu için oldukça düşük sıkıştırma oranına
sahiptir. Ayrıca bu motorlar hafif zengin karışım ile çalıştığından özgül yakıt tüketimleri ve egzoz emisyon
değerleri yüksektir. Bu motorlar, yüksek sıkıştırma oranında oktan sayısı yüksek alternatif temiz yakıtlar ile
çalıştırıldığında performans ve emisyonlar iyileştirilebilir. Bu çalışmada tek silindirli bir motorun sıkıştırma
oranı 5:1’den 9:1’e artırılmış ve LPG ile çalıştırılarak performansını artırma olanakları deneysel olarak
araştırılmıştır. Standart sıkıştırma oranında yapılan deneylerde LPG ile çalışmada, benzine göre önemli bir güç
kaybı olmadan, özgül yakıt tüketimi ve egzoz emisyonlarında azalmalar görülmüştür. Maksimum sıkıştırma
oranında, LPG ile çalışmada benzine göre güçte %32 artış, özgül yakıt tüketiminde %60 azalma, CO, HC ve CO2
emisyonlarında sırasıyla %91, %23 ve %5 azalma elde edilmiştir. Sonuçlar; düşük güçlü motorlarda yüksek
sıkıştırma oranında LPG kullanımının, motor performansını önemli ölçüde artırdığını ve egzoz emisyonlarını
azalttığını göstermektedir.

1. GİRİŞ

(INTRODUCTION)

İçten yanmalı motorlar konusunda yapılan araştırmaların
ana hedefi; motordan en yüksek performansı, en eko-

nomik ve çevreyi kirletmeden alabilmektir. Bunu
gerçekleştirmek için araştırmacılar yüksek özelliklere
sahip alternatif yakıtlar üzerinde çalışmalarını yoğunlaştırmışlardır. Kirletici emisyonları azaltmak ve yakıt

M.B. Çelik ve M.K. Balki

Düşük Güçlü Bir Motorda Farklı Sıkıştırma Oranlarında LPG Kullanımının Performans...

harcamalarını düşürmek amacıyla buji ateşlemeli
motorlarda LPG (Likit Petrol Gazı), doğal gaz, etanol,
metanol ve hidrojen gibi değişik alternatif yakıtlar
kullanılmaktadır. LPG; kolay depolanabilmesi, oktan
sayısının benzine göre yüksek olması, CO, HC ve
CO2 emisyon değerlerinin düşük olması ve ekonomik
olması nedeniyle tercih edilmektedir [1,2]. Ancak motorda herhangi bir değişiklik yapılmadan LPG kullanılırsa, motor gücünde bir miktar düşme olmaktadır.
LPG yakıtının oktan sayısı, benzine göre daha yüksek
olduğundan, yüksek sıkıştırma oranlarında LPG ile
çalışıldığında motor gücü artmakta ve yakıt tüketimi
azalmaktadır [3]. Sıkıştırma oranının artmasıyla sıkıştırma ve yanma sonu basınç ve sıcaklıkları yükselmekte, dolayısıyla ortalama efektif basınç ve verim
artmaktadır [4,5].
LPG’nın benzinli motorlarda kullanımı, motor performansı ve egzoz emisyonlarına etkileri konusunda
birçok deneysel çalışmalar yapılmaktadır. Murillo vd.
(2005) yapmış oldukları bir deneysel çalışmada buji
ateşlemeli bir motorda LPG kullanmışlardır. Bu çalışmanın sonucuna göre, LPG ile çalışmada benzinli
çalışmaya göre dikkate değer bir güç kaybı olmaksızın; özgül yakıt tüketimi, CO ve HC emisyonu önemli
derecede düşüş göstermektedir. NOx emisyonunda ise
bir miktar yükselme kaydedilmiştir [6]. Kihyung ve
Ryu (2005) LPG yakıtının alev oluşumu ve yanma
karakteristiklerini deneysel olarak incelemişlerdir. Stokiyometrik hava/yakıt oranında alev oluşumunun
maksimum hıza yükseldiği, çok fakir karışımlarda
yanma stabilitesinin kötüleştiği belirlenmiştir [7]. Kim
ve Bae (2000) dört silindirli buji ateşlemeli motorda
LPG ve doğal gaz kullanarak değişik çalışma koşullarında ve iki değişik sıkıştırma oranında (8.6:1,10.6:1)
bu yakıtların performans ve HC emisyonlarına etkilerini incelemişlerdir. Yüksek sıkıştırma oranında fakir
karışımla çalışma ile her iki yakıtta da motor veriminin arttığı, NOx ve CO2 emisyonunun azaldığı ve bazı
HC türlerinde artma olduğunu tespit etmişlerdir [2].
Badr vd. (1998) Ricardo E6 araştırma motorunda yakıt
olarak LPG kullanarak, farklı sıkıştırma oranlarında
bazı parametrelerin fakir yanma limitlerine etkilerini
incelemişlerdir. Artan sıkıştırma oranıyla birlikte LPG
ile daha fakir karışımlarda çalışılabileceği belirlenmiştir [8]. Wu ve Mathews (1996) tarafından yapılan
bir proje çalışmasında yedi adet farklı taşıtın emisyon
davranışları LPG, doğal gaz kullanılarak incelenmiş,
LPG ve doğal gaz ile çalışmada daha düşük egzoz
emisyonları elde edilmiştir [9]. Smith vd. (1997) 1.4
litrelik bir taşıt motorunda LPG ve benzin yakıtları
kullanarak emisyon ve verimlilik bakımından karşılaştırma yapmışlardır. LPG ile çalışmada HC emisyonlarının benzinliye göre daha düşük çıktığı, CO
emisyonunun ise motor devrine göre farklılıklar gösterdiği belirlenmiştir [10]. Sierens (1992) tarafından
yapılan çalışmada benzin enjeksiyonlu Ford marka
motora sıvı halde LPG püskürtülmesi teorik ve
deneysel olarak incelenmiştir. Deneylerde ateşleme
avansı, HYO (hava/yakıt oranı) ve sıkıştırma oranının
motor karakteristiklerine etkileri karşılaştırılmıştır.
82

LPG’yi avantajlı kılan, yüksek sıkıştırma oranında
vuruntuyu engellemesi ve egzoz emisyonlarının düşük
çıkması olarak görülmüştür [11]. Akbaş vd. (2003)
tarafından yapılan çalışmada LPG ile çalışan buji ile
ateşlemeli bir motorun sıkıştırma oranı artırılarak
özgül yakıt tüketimi ve motor gücüne etkileri araştırılmıştır. Sıkıştırma oranının 9,5:l’den 13:l’e artışıyla
birlikte yakıt tüketiminde ortalama %12 azalma, motor
gücünde yaklaşık %7 artış elde edilmiştir [12]. Dinler
ve Yücel (2003) iki farklı motorda LPG ve benzinli
çalışmanın motor performansına etkilerini deneysel
olarak incelemişlerdir. Deneyler tam açık gaz kelebeği konumunda değişik devirlerde yapılmıştır. LPG
ile çalışmada benzinli çalışmaya göre motor torkunda
%1,5 ve %8 azalma olmuştur [13]. İçingür ve Haksever
(1998) benzinli motorlarda LPG kullanımının motor
performansına ve emisyonlara etkisini deneysel olarak
incelemişlerdir. Deneyler dört silindirli buji ateşlemeli
bir motorda yapılmıştır. Deney sonuçlarına göre
LPG’li çalışmada benzinli çalışmaya göre CO ve HC
emisyonu daha düşük çıkmış ve motor gücünde bir
miktar azalma olmuştur [14].
Yapılan çalışmaları özetlemek gerekirse; LPG, çok silindirli motorlara orijinal sıkıştırma oranında (8:1,9:1,10:1
gibi) uygulandığında motor gücü bir miktar düşmekte,
yakıt tüketimi, CO ve HC’lar azalmaktadır. Eğer bu
motorlara sıkıştırma oranı artırılarak uygulanmışsa motor
gücü benzinli çalışmaya göre artmakta, yakıt tüketimi
ve CO emisyonu daha da azalmaktadır. Su soğutmalı
dört silindirli motorların sıkıştırma oranı 8:1-11:1
arasındadır. Ancak hava soğutmalı tek silindirli motorlarda bu oran 5:1–6:1’dir. Bu motorların sıkıştırma
oranı motorun yapısının müsaade ettiği ölçüde artırılıp oktan sayısı yüksek yakıt kullanılırsa performansları su soğutmalılara göre daha fazla artırılabilir. Çünkü
sıkıştırma oranı 5:1,6:1’den 9:1,10:1’lere çıkarıldığında elde edilecek güç artışı ve yakıt ekonomisi, bu oran
8:1,9:1’den 12:1,13:1’lere çıkarıldığındaki kazançtan
fazla olmaktadır [15,16].
Bu çalışmada düşük güç ve verime sahip tek silindirli
bir motorun performansını artırma olanakları araştırılmıştır. Bunu sağlamak üzere motorun sıkıştırma oranı
5:1’den 9:1’e kadar çıkarılarak LPG yakıtı ile çalıştırılması sağlanmıştır.
2. DÜŞÜK GÜÇLÜ MOTORLAR (SMALL ENGINES)
Küçük motorlar günümüzde; zirai bölgelerde küçük
taşıma araçlarında, ilaçlama makinelerinde, ağaç biçme
makinelerinde, çim biçme makinelerinde, kapalı ortamlarda elektrik jeneratörlerinde ve su pompalarında vs.
yaygın olarak kullanılmaktadır. Düşük güçlü tek silindirli motorlar çok küçük sıkıştırma oranında ve hafif
zengin karışımla çalıştıkları için oldukça düşük verimlidirler. Çünkü bu motorlar hava soğutmalı olduğu
için su soğutmalılara göre vuruntu meyli daha fazla
olduğundan sıkıştırma oranı 5:1–6:1 gibi düşük değerlerdedir [17]. Ayrıca egzoz emisyon değerleri de büyük güçlü motorlara göre daha yüksektir.
Gazi Üniv. Müh. Mim. Fak. Der. Cilt 22, No 1, 2007

Düşük Güçlü Bir Motorda Farklı Sıkıştırma Oranlarında LPG Kullanımının Performans...

3. DENEY YAKITLARININ ÖZELLİKLERİ
(SPECIFICATIONS OF TEST FUELS)

Benzin, buji ateşlemeli motorlarda en çok kullanılan
ve sıvı HC bileşenlerinden oluşan bir yakıt türüdür.
Az miktarda hafif ve ağır HC’lar, çok az miktarda ham
petrolden gelen kükürt ve azot gibi istenmeyen elementler ve bazı özelliklerini iyileştirmek için eser
miktarda ilave edilen katkı maddeleri benzinde bulunan diğer bileşenlerdir. Buji ateşlemeli motorlarda
alternatif yakıt olarak kullanılan LPG; ham petrolün
rafinerilerde benzin, mazot gibi türevlere ayrıştırılmasıyla açığa çıkan veya bazı bölgelerde tabiattan serbest
olarak çıkarılan propan, bütan gibi hidrokarbonlar
veya bunların karışımıdır. Gaz yakıtlarda karışım hazırlama kolaylaşmakta, motora ani gaz verme durumlarında hava-yakıt karışımı daha düzgün silindire gitmektedir. Sıvı yakıtlara göre LPG silindir içerisinde
daha geniş alana yayılarak daha homojen yapı oluşturmaktadır. LPG soğuk çalışma şartlarında gaz halinde
silindirlere girdiği için benzine göre motor daha az
aşınmakta ve motor yağının ömrü uzamaktadır. LPG
basınç altında sıkıştırılarak sıvılaştırılmakta, böylece
az yer işgal ederek kolayca depolanabilmektedir.
Kullanılırken üzerindeki basınç kaldırılarak gaz haline
getirilip yanma işlemine sokulmaktadır [18].
Bu çalışmada kullanılan LPG %30 propan (C3H8) ile
%70 oranında Bütan (C4H10) karışımından oluşmaktadır.
LPG (propan, bütan) ve benzinin özellikleri Çizelge
1’de verilmiştir.
4. DENEYSEL ÇALIŞMA (EXPERIMENTAL STUDY)
Deneysel çalışmalar Zonguldak Karaelmas Üniversitesi
Karabük Teknik Eğitim Fakültesi Otomotiv Anabilim
Dalı Laboratuvarı’nda gerçekleştirilmiştir [14,18].
4. 1. Deney Motoru (Test Engine)
Deneylerde dört zamanlı, tek silindirli, silindir çapı 72
mm, kurs boyu 62 mm, Lombardini marka sıkıştırma
oranı 4:1-10:1 arasında ayarlanabilen değişken sıkıştırma oranlı bir motor kullanılmıştır. Deney motorunun
Çizelge 1. Propan, bütan ve benzinin özellikleri
(Specifications of propan, butan and gasoline)
Özellikler
Kimyasal formülü

Propan

Bütan
C4H10

standart sıkıştırma oranı 5:1 iken daha önce yapılan
bir araştırmada [16] sıkıştırma oranı değişken hale
dönüştürülmüştür. Ateşleme avansının değiştirilebilmesi
için motora manyetolu ateşleme sistemi yerine distribütörlü ateşleme sistemi ilave edilmiştir. Motora, tek
silindirli düşük güçlü motorlar için (0-10 kW) yapılan
Lovato marka LPG sistemi monte edilmiştir. Sistem;
LPG deposu, elektro valf, regülatör, mikser ve bağlantı
elemanlarından oluşmaktadır. Sistemde kullanılan regülatör (beyin) ısıtmasız ve vakumlu tiptedir. Sistemde kullanılan mikser ise tek silindirli motorun karbüratörüne
uygun ventürili tiptedir.
Benzinli çalışmada, karbüratör ana memesi konik uçlu
ayar vidası ile, LPG ile çalışmada ise regülatör üzerindeki ayar vidası ile gaz hortumu üzerindeki debi kontrol
vanasından kontrol edilerek hava/yakıt oranının sabit
tutulması sağlanmıştır. Deneylerde kullanılan değişken
sıkıştırma oranlı motor Şekil 1’de görülmektedir.
4. 2. Deney Sistemi (Test system)
Deney düzeneği tek silindirli karbüratörlü bir motor,
Kemsan marka elektrikli dinamometre, benzin tüketimi
ölçme aparatı, egzoz gazı analiz cihazı, LPG sistemi
ve elektronik teraziden oluşmaktadır. CO, HC, CO2
emisyonları ve hava fazlalık katsayısının ölçülmesinde
Sun marka MGA 1200 model emisyon cihazı kullanılmıştır. Benzin yakıt tüketiminin ölçülmesinde 0-100
cm3 arasında ölçüm yapabilen cam büret ile yakıt tüketim süresini ölçmek için Charles Sernard marka bir
kronometre kullanılmıştır. LPG yakıtının ölçülmesinde
ise Densi marka DS-1 model elektronik dijital teraziden yararlanılmıştır. Terazinin ölçme kapasitesi 30 kg
olup 2 gr hassasiyetinde ölçüm yapabilmektedir.
Deney esnasında belirli bir sürede gram olarak fark
kaydedilip, saatteki tüketim kg/saat cinsinden hesaplanmıştır.Ölçme hassasiyetini artırmak için her bir
durumdaki test süresi artırılmıştır. Deney seti şematik
olarak Şekil 2’de gösterilmiştir.
5. DENEY SONUÇLARI VE TARTIŞMA
(EXPERIMENTAL RESULTS AND DISCUSSION)

Yapılan deneysel çalışmada, motor hızına bağlı olarak
motor torku, motor gücü, özgül yakıt tüketimi, CO,
HC ve CO2 emisyonlarının değişimi incelenmiştir.

Benzin

C3H8

M.B. Çelik ve M.K. Balki

C6-8 H13-18

Moleküler ağırlığı (kg/mol)

44

58

86-115

Özgül ağırlığı (kg/litre)

0,51

0,58

0,73-0,78

Kaynama Noktası (°C)

-43

-0.5

30-225

Alt ısıl değeri (MJ/kg)

46,50

45,46

44,03

Tutuşma Noktası (°C)

510

490

257

2,1-9,5

1,5-8,5

1,3-7,6
0,35

Tutuşma Sınırları (hacimsel %)
Yanma Hızı (m/s)

0,4

0,4

Hava / Yakıt Oranı

15,8

15,6

14,7

Araştırma oktan sayısı

111

103

96-98

Motor oktan sayısı

97

89

85-87

Gazi Üniv. Müh. Mim. Fak. Der. Cilt 22, No 1, 2007

Şekil 1. Değişken sıkıştırma oranlı deney motoru
(Variable compression ratio test engine)

83

M.B. Çelik ve M.K. Balki

Düşük Güçlü Bir Motorda Farklı Sıkıştırma Oranlarında LPG Kullanımının Performans...

3

Güç (kW
)

2,5
2
1,5
5 Benzin
5 LPG
7 LPG
9 LPG

1
0,5
0

500

1000

1500

2000

2500

3000

3500

4000

4500

M
otor hızı (1/min)

Şekil 2. Deney seti (Test set-up)
5.1. Motor Torku (Engine Torque)
LPG ve benzinle yapılan çalışmaların, farklı sıkıştırma oranlarındaki motor torku değişimleri Şekil 3’te
görülmektedir. Tork grafiği incelendiğinde her iki yakıt
türünde de maksimum torkun 2000 1/min’de elde edildiği görülmüştür. Benzinli çalışmada 5:1 sıkıştırma
oranında maksimum tork 7.80 Nm, aynı sıkıştırma
oranında LPG’li çalışmada 7.61 Nm olduğu tespit
edilmiştir. Aynı sıkıştırma oranında LPG kullanımı
motor torkunda yaklaşık %13’lük bir azalmaya neden
olmuştur. LPG ile çalışmada, yakıt hava karışımı gaz
fazında silindire girdiğinden dolayı volümetrik verim
düşmekte ve tork bir miktar azalmaktadır.
Sıkıştırma oranının artırılması ile birlikte, LPG ile
çalışmada 7:1 ve 9:1 sıkıştırma oranlarında sırasıyla
10.55 Nm ve 11.23 Nm maksimum tork değerleri görülmüştür. Değerler incelendiğinde; maksimum tork
devrinde, benzinli çalışmaya göre 7:1 sıkıştırma oranında %35, 9:1 sıkıştırma oranında %44’lük bir artış
görülmüştür. Artan sıkıştırma oranıyla birlikte yanma
sonu basınç ve sıcaklıkları arttığından motor torku da
artmaktadır. LPG yakıtının oktan sayısının yüksek olması nedeniyle sıkıştırma oranının artırılmasına rağmen vuruntulu çalışmaya rastlanmamıştır.
5.2. Motor Gücü (Brake Power)
Motor maksimum güce, birim zamanda içeri alınan
karışım miktarı maksimuma ulaştığı hızda ulaşır. Bu
12

5
5
7
9

Tork

10
8

B e n z in
LPG
LPG
LPG

6
4
2
500

1000

1500

2000

2500

3000

3500

4000

M o t o r h ız ı ( 1 /m in )

Şekil 3. Tork grafiği (Torque graph), λ=1.
84

Şekil 4. Güç grafiği (Power graph), λ=1.
çalışmada maksimum gücün 3500 1/min’da olduğu
görülmektedir, Şekil 4. Grafik incelendiğinde, benzinli
çalışmada 5:1 sıkıştırma oranında maksimum güç
2.12 kW iken, LPG’li çalışmada 5:1, 7:1 ve 9:1 sıkıştırma oranındaki maksimum güçler sırasıyla 1.89, 2.53
ve 2.79 kW olduğu görülmüştür. Değerlere bakıldığında
aynı sıkıştırma oranında LPG ile çalışmada benzinli
çalışmaya göre yaklaşık %11’lik bir azalma olmuştur.
LPG ile çalışmadaki motor torkunun azalmasına paralel olarak, güçte de düşüş olmaktadır. LPG ile çalışmada sıkıştırma oranının artmasıyla benzinli çalışmaya göre, maksimum güç devrinde, 7:1 sıkıştırma oranında %19, 9:1 sıkıştırma oranında %32’lik bir güç
artışı elde edilmiştir.
5.3. Motor Özgül Yakıt Tüketimi

(Brake Specific Fuel

Consumption)

Özgül yakıt tüketimi, motorda kullanılan yakıtın kimyasal enerjisinin ne kadarının krank milinden alınan
güce dönüştüğünü gösteren değerdir. Değişik sıkıştırma oranlarında her iki yakıtın özgül yakıt tüketimi
değişimleri Şekil 5’te verilmiştir. Her iki yakıt türünde
de özgül yakıt tüketimi artan devir sayısıyla birlikte
bir minimum noktaya geldikten sonra tekrar artışa geçmiştir. Bu minimum noktanın, maksimum motor torkunun sağlandığı 2000 1/min olduğu görülmektedir.
Bu devirdeki özgül yakıt tüketimi değerleri, benzinli
çalışmada 5:1 sıkıştırma oranında 632 g/kWh, LPG
ile çalışmada 5:1, 7:1 ve 9:1 sıkıştırma oranlarında sırasıyla 377.36 g/kWh, 271.5 g/kWh ve 255.32 g/kWh
olduğu görülmüştür.
LPG ile çalışmada, benzine göre özgül yakıt tüketiminde sıkıştırma oranı artışına bağlı olarak %40-%60
1400
Özgül yakıt tüketimi (g/kWh)

1
. Akü, 2. Endüksiyon Bobini, 3. Distribütör, 4. Motor, 5. Karbüratör,
6. Mikser, 7. Sıkıştırma Oranı Değiştirme Düzeneği, 8. Egzoz Borusu,
9. LPG Regülatörü, 10. LPG Elektrovalfi, 11. LPG Deposu,
12.Elektronik Terazi, 13.Elektrikli Dinamometre, 14. Kuvvet
Sensörü (Load Cell), 15.Devir Sensörü, 16.Kuvvet Göstergesi,
17.Gaz Analiz Cihazı, 18.Dinamometre Kontrol Paneli, 19.Yükleme
Anahtarları, 20. Voltmetre, Ampermetre, Takometre, 21.Elektrik
direnci, 22.Yakıt Tüketimi Ölçme Düzeneği.

5
5
7
9

1200
1000

Benzin
LP G
LP G
LP G

800
600
400
200
500

1000

1500

2000

2500

3000

3500

4000

4500

Motor h ı z ı (1/m i n )

4500

Şekil 5. Motor özgül yakıt tüketimi

(Brake specific fuel

consumption), λ=1.
Gazi Üniv. Müh. Mim. Fak. Der. Cilt 22, No 1, 2007

Düşük Güçlü Bir Motorda Farklı Sıkıştırma Oranlarında LPG Kullanımının Performans...

5

600
500

3

HC (ppm)

CO (%

700

5 Benzin
5 LPG
7 LPG
9 LPG

4

M.B. Çelik ve M.K. Balki

2

400
300
5
5
7
9

1

200
0

500

1000

1500

2000

2500

3000

3500

4000

100
500

4500

Benzin
LP G
LP G
LP G

1000

1500

Motor hızı (1/min)

2500

3000

3500

4000

4500

Motor h ı z ı (1/m i n )

(Carbonmonoxide

emission), λ=1.

arasında değişen azalmalar elde edilmiştir. Aynı sıkıştırma oranında LPG ile çalışmada benzine göre daha
düşük özgül yakıt tüketimi vermesi, LPG’nin alt ısıl
değerinin benzine göre daha yüksek olması ve yanma
odasında daha homojen bir karışım oluşturmasından
kaynaklanmaktadır.
5.4. Karbonmonoksit Emisyonu (Carbonmonoxide Emission)
Şekil 6’da verilen CO grafiği incelendiğinde, CO’in
artan devir sayısıyla düşüşe geçtiği görülmüştür. Artan
motor hızı ile birlikte silindirlere giren havanın hızının artması, yanma odasında türbülansı artıracağı için
yanma verimi artmakta ve CO emisyonu azalmaktadır.
LPG yakıtının gaz fazında homojen bir karışım oluşturması ve hızlı yanması nedeniyle, benzinli çalışmaya göre CO emisyonu azalmaktadır.
Benzin ve LPG’li çalışmalarda, aynı sıkıştırma oranında CO emisyonunun 2000 1/min’daki değerleri
benzinde %3.42 ve LPG’de %0.91’dir. LPG ile çalışmada, minimum özgül yakıt tüketimi devrinde (2000
1/min) CO emisyonunun, 7:1 sıkıştırma oranında %0.43
ve 9:1 sıkıştırma oranında %0.30 olduğu görülmektedir. LPG’li çalışmada benzinli çalışmaya göre 9:1 sıkıştırma oranında CO emisyonundaki azalma %91’dir.
Grafikten de görüldüğü gibi LPG ile çalışmada sıkıştırma oranı artmasının CO emisyonu üzerindeki etkisi
azdır. Yüksek sıkıştırma oranlarında artan basınç ve
sıcaklıkla beraber yanma iyileşmekte ve CO emisyonu
bir miktar azalmaktadır.
5. 5. Hidrokarbon Emisyonu (Hidrocarbon Emission)
Değişik sıkıştırma oranlarında her iki yakıtın HC emisyonu değişimleri Şekil 7’de verilmiştir. Şekilde görüldüğü gibi; LPG ile çalışmada HC emisyonu benzine göre
düşük çıkmıştır. Karışımın homojen olmasından dolayı
yanmanın iyileşmesi, HC emisyonunda azalmaya sebep
olmaktadır. LPG’li çalışmada HC emisyonu benzinli
çalışmaya göre λ=1.5:1 ve 9:1 sıkıştırma oranlarında
2000 1/min’da, sırasıyla %49 ve %23 daha düşük
çıkmıştır. Sıkıştırma oranının artması ile yanma odası
yüzey/hacim oranı da arttığından HC emisyonları da
artmaktadır [19]. Bu çalışmada da Şekil 7’de görüldüğü gibi artan sıkıştırma oranıyla birlikte HC emisyonları da artmıştır. Ancak bu artış benzinle elde edilen
HC eğrisinin altındadır.
Gazi Üniv. Müh. Mim. Fak. Der. Cilt 22, No 1, 2007

Şekil 7. Hidrokarbon emisyonu (Hidrocarbon emission)
5.6. Karbondioksit Emisyonu (Carbondioxide Emission)
Son yıllarda yoğun şekilde tartışılan küresel ısınmaya
neden gazların başında CO2 gelmektedir. İçerisinde karbon atomu olmayan veya az sayıda bulunan yakıtların
kullanımı teşvik edilmektedir [2]. LPG yakıtı benzine
göre daha az karbon atomuna sahiptir. Şekil 8’de verilen
CO2 grafiği incelendiğinde; 2000 1/min’da, aynı sıkıştırma oranında LPG ile çalışmada, benzinli çalışmaya
göre CO2 emisyonu %18 düşüş gösterirken, 9:1 sıkıştırma oranında yaklaşık %5 düşüş göstermektedir. LPG’li
çalışmada artan sıkıştırma oranıyla birlikte yanma
verimi arttığından daha fazla oksitlenme olmaktadır.
Ayrıca CO emisyonundaki azalmayla ilişkili olarak da
CO2 emisyonu artmaktadır.
6. SONUÇLAR

(CONCLUSIONS)

Bu çalışmada düşük güç ve verime sahip tek silindirli
bir motorun performansını artırma ve emisyon değerlerini azaltma olanakları araştırılmıştır. Bunu sağlamak
üzere motorun sıkıştırma oranı 5:1’den 9:1’e kadar çıkarılmış ve yüksek sıkıştırma oranına uygun oktan sayısı
yüksek LPG yakıtı ile çalıştırılması sağlanmıştır. Motor,
orijinal sıkıştırma oranında (5:1) benzin, 5:1, 7:1, 9:1 sıkıştırma oranlarında LPG kullanılarak denenmiştir.
Aynı sıkıştırma oranında (5:1) LPG ile çalışmada,
benzine göre torkta %13, güçte %11 düşme kaydedilirken; özgül yakıt tüketimi, CO, HC ve CO2 emisyonunda azalmalar elde edilmiştir. Maksimum sıkıştırma oranında (9:1) LPG ile çalışmada, benzinli çalışmaya göre maksimum tork devrinde (2000 1/min) %44
tork artışı, maksimum güç devrinde (3500 1/min) %32
15
14
13
12

(
CO2

Şekil 6. Karbonmonoksit emisyonu

2000

11

5 Benzin
5 LPG
7 LPG
9 LPG

10
9
8
500

1000

1500

2000

2500

3000

3500

4000

4500

M hızı (1/min)
otor

Şekil 8. Karbondioksit emisyonu
λ=1.

(Carbondioxide emission),

85

M.B. Çelik ve M.K. Balki

Düşük Güçlü Bir Motorda Farklı Sıkıştırma Oranlarında LPG Kullanımının Performans...

güç artışı elde edilmiştir. Özgül yakıt tüketiminde ise
2000 (1/min)’de %60 oranında azalma elde edilmiştir.
LPG ile çalışmada egzoz emisyonlarında da önemli
düşüşler kazanılmıştır. LPG ile çalışmada benzinli
çalışmaya göre, 2000 1/min’da CO emisyonunda %91,
HC emisyonunda %23 ve CO2 emisyonunda %5
azalma elde edilmiştir.
Deney sonuçlarında da görüldüğü gibi sıkıştırma oranı
değiştirilmeden, benzinli motor LPG ile çalıştırıldığında motor torku ve gücünde bir miktar kayıp söz
konusudur. Ancak yine de özgül yakıt tüketimi ve
zararlı emisyonların azaldığı görülmektedir. Artan
sıkıştırma oranıyla birlikte performans artmakta ve
emisyonlar daha da iyileşmektedir.
Deney sonuçları, hava soğutmalı düşük sıkıştırma
oranlı motorların performanslarını önemli ölçüde artırabilme potansiyelinin bulunduğunu göstermektedir.
Bu motorların sıkıştırma oranları motorun müsaade
ettiği ölçüde artırılabilir. Vuruntudan sakınmak için
bu motorların daha etkili biçimde soğutulmaları ve
yüksek oktanlı yakıt kullanmaları gerekir. Bu motorlarda yakıt olarak vuruntuya dayanıklı ve düşük emisyona sahip LPG, doğalgaz, etanol, metanol gibi alternatif yakıtlar kullanılabilir. Yüksek sıkıştırma oranlarında, LPG ve doğal gaz gibi gaz yakıtlarla, oldukça
geniş bir fakir karışım bandında çalışmak mümkündür. Böylece yakıt tüketimleri ve emisyonlar daha da
düşürülebilir.
Fabrika, depo gibi kapalı ortamlarda, forklift ve bant
iletim sistemlerinde güç kaynağı olarak da kullanılabilen bu düşük güçlü motorların emisyon seviyelerinin düşük olması çok önemlidir. Kapalı ortamlardaki
zararlı emisyonlar dış ortamdaki gibi kolay uzaklaştırılamadığı için bu ortamlarda alternatif temiz yakıtla
çalışan motorlar tercih edilmelidir.
KAYNAKLAR (REFERENCES)
1. Bayraktar, H. ve Durgun, O., “Investigating the
Effects of LPG on Spark Ignition Engine
Combustion and Performance”, Energy Conversion
and Management, Cilt 46, No 13-14, 2317-2333,
2005.
2. Kim, C. U. and Bae, C.S., “Specated Hydrocarbon
Emissions from A Gas-Fuelled Spark-Ignition
Engine with Various Operating Parameters”,
Journal of Automobile Engineering, Cilt 214,
No 7, 795-808, 2000.
3. Çalık, A.T., Arslan, H. ve Soruşbay, C., “Benzin
Motorlu Taşıtlarda LPG Kullanımının Egzoz Gazları
Emisyonuna Etkisi”, LPG ve Uygulamaları
Konferansı, İstanbul, 67-78, 1999.
4. Junior, H. G., “Obtainment of Same Thermal
Efficiency in Spark Engines with Different
Compression Ratio”, SAE paper, 921523, 1992.
5. Muranaka, S., Takagi, Y., Ishida, T., ‘‘Factors
Limiting the Improvement in Thermal Efficiency

86

of S.I. Engine at Higher Compression Ratio”,
SAE Paper, 870548, 1987.
6. Murillo, S., Míguez, J.L., Porteiro, J., López
González, L.M., Granada, E. and Morán, J.C., “LPG:
Pollutant Emission and Performance Enhancement
for Spark-Ignition Four Strokes Outboard Engines”,
Applied Thermal Engineering, Cilt 25, No13,
1882-1893, 2005.
7. Kihyung, L. and Ryu, J., “An Experimental Study
of the Flame Propagation and Combustion Characteristics of LPG Fuel”, Fuel, Cilt 84, No 9,
1116-1127, 2005.
8. Badr, O., Alsayed, N., and Manaf, M, “A
Parametric Study on the Lean Misfiring and
Knocking Limits of Gas-Fueled Spark Ignition
Engines”, Applied Thermal Engineering, Cilt
18, No 7, 579-594,1998.
9. Wu, D.Y., Matthews, R.D., ‘‘Part 3-off Cycle
Emissions of Light Duty Vehicles Operating on
CNG, LPG, Texas Project, Federal Faz 1 Reformulated Gasolineand Low Certification Gasoline’’,
SAE Paper, v. 1208, 1996.
10. Smith, W. J., Timoney, D. J., Lynch, D.P., “Emissions and Efficiency Comparison of Gasoline and
LPG Fuels in a 1.4 litre Passenger Car Engine”,
SAE Paper, 972970, 1997.
11. Sierens, R., ‘‘Experimental and Theoretical Study
of Liquid LPG Injection’’, SAE Paper, 922363,
1992.
12. Akbaş, A., Sekmen, Y. ve Erduranlı, P., “Sıkıştırma
Oranı Artışının LPG ile Çalışan Buji ile Ateşlemeli Taşıt Motorunun Gücü ve Yakıt Ekonomisine
Etkisi”, Makina Tasarım ve İmalat Dergisi,
Cilt:5, No.1, 29-34, 2003.
13. Dinler, N. ve Yücel, N., “Alternatif Yakıt Olarak
LPG Kullanan İki Motorun Performansının Deneysel
İncelenmesi”, LPG ve CNG Uygulamaları Sempozyumu, TMMOB Makine Mühendisleri Odası,
Ankara, 93–100, 2003.
14. İçingür, Y. ve Haksever, R.,”Benzinli Motorlarda
LPG Kullanımı-Performans Emisyonlara Etkisinin
Deneysel Analizi”, Politeknik Dergisi, Cilt 1, No
3-4, 69-76, 1998.
15. Ferguson, C.R., Internal Combution Engines,
John Wiley & Sons, Newyork, A.B.D., 1986.
16. Çelik, M. B., ‘‘Buji Ateşlemeli Bir Motorun
Sıkıştırma Oranının Değişken Hale Dönüştürülmesi ve Performansa Etkisinin Araştırılması”,
Doktora Tezi, Gazi Üniversitesi, Fen Bilimleri
Enstitüsü, 1999.
17. Safgönül, B., Ergeneman, M., Arslan, H. E. ve
Soruşbay, C., İçten Yanmalı Motorlar, Birsen
Yayınevi, İstanbul, 1999.
18. Balki, M. K., Buji Ateşlemeli Motorda Farklı
Sıkıştırma Oranlarında LPG Kullanımının
Performans ve Emisyonlara Etkisi, Yüksek
Lisans Tezi, Zonguldak Karaelmas Üniversitesi,
Fen Bilimleri Enstitüsü, 2005.
19. Heywood, J. B., Internal Combustion Engines,
McGraw-Hill Book, Singapore, 2000.

Gazi Üniv. Müh. Mim. Fak. Der. Cilt 22, No 1, 2007


