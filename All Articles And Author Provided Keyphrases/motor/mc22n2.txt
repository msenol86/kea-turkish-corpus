Gazi Üniv. Müh. Mim. Fak. Der.
Cilt 22, No 2, 411-415, 2007

J. Fac. Eng. Arch. Gazi Univ.
Vol 22, No 2, 411-415, 2007

STIRLING ÇEVRİMİ İLE ÇALIŞAN BETA TİPİ BİR
MOTORUN İMALİ VE PERFORMANS TESTLERİ
Can ÇINAR, Tolga TOPGÜL ve H. Serdar YÜCESU
Makine Eğitimi Bölümü, Teknik Eğitim Fakültesi, Gazi Üniversitesi, 06500, Teknikokullar, Ankara
cancinar@gazi.edu.tr, topgul@gazi.edu.tr, yucesu@gazi.edu.tr
(Geliş/Received: 01.05.2006; Kabul/Accepted: 17.10.2006)
ÖZET
Bu çalışmada, tek silindirli, 192 cm3 süpürme hacmine sahip, beta tipi bir Stirling motorunun imalatı ve
performans testleri yapılmıştır. Deneyler 800, 900 ve 1000°C ısıtıcı sıcaklıklarında, 1, 1,5, 2, 2,5 ve 3 bar şarj
basınçlarında yapılmıştır. Çalışma gazı olarak hava kullanılan deneylerde, motor devri, ısıtıcı sıcaklığı ve şarj
basıncına bağlı olarak moment ve güç değişimleri elde edilmiştir. Deneylerde 1000°C ısıtıcı sıcaklığında 2,5 bar
şarj basıncında 344 d/d motor devrinde, maksimum 14 W güç elde edilmiştir.

1. GİRİŞ (INTRODUCTION)
Artan dünya nüfusu ve gelişen teknoloji bir yandan
enerji açığının sürekli artmasına, diğer yandan da
giderek artan çevre problemlerine neden olmaktadır.
Dıştan ısıtma prensibine göre çalışan Stirling
motorları teknolojik gelişmeleri seri üretim yapılacak
seviyeye geldiği takdirde dünyada giderek artan enerji
ve çevre problemlerine çözüm olabilecektir [1-3].
Stirling motorlarında ısının dış bir kaynaktan
sağlanması sebebiyle, fosil kökenli yakıtlardan güneş
enerjisine kadar birçok yakıtı ve alternatif enerji
kaynağını kullanabilir. İçten yanmalı motorlarla
karşılaştırıldığında, gürültü ve titreşim seviyesi daha
düşüktür. Teorik ısıl verimi yüksektir ve daha az
bakım gerektirir [3-6].
Stirling motorlarında çalışma gazı olarak farklı gazlar
kullanılabilir. Özellikle hidrojen ve helyum gibi

yüksek ısı iletim katsayısına sahip gazlarla optimum
şarj basınçlarında yüksek ısıl verim ve yüksek çıkış
gücü elde edilebilmektedir. Çalışma gazı olarak hava
kullanılan motorlar düşük özgül çıkış gücü ile düşük
ısıl verime sahiptirler. Ancak çalışma akışkanının
kolaylıkla sağlanması sızdırmazlık ve malzeme
problemlerini ortadan kaldırmakta ve maliyeti
düşürmektedir. Düşük güçlü ancak yüksek
güvenilirliği olan bu motorlar fosil veya radyoizotop
yakıtlar kullanarak çalıştırılabilmektedir [7-9].
Stirling motorları hareket mekanizmalarına göre
kinematik ve serbest pistonlu olarak iki sınıfa ayrılır.
Kinematik motorlarda hareket, krank-biyel veya
rhombic drive (altı kenar hareket mekanizması) gibi
mekanizmalar aracılığı ile volana iletilir. Serbest
pistonlu Stirling motorlarında, çalışma akışkanının
oluşturduğu basınç değişimleri ile sağlanan hareket
piston tarafından lineer alternatöre iletilir, hareketli

C. Çınar vd.

Stirling Çevrimi ile Çalışan Beta Tipi Bir Motorun İmali ve Performans Testleri

elemanlar arasında mekanik bir bağlantı yoktur
[5,7,10,11].
Bu çalışmada, tek silindirli, kinematik beta tipi bir
Stirling motoru imal edilerek farklı ısıtıcı sıcaklığı ve
şarj basınçlarında performans testleri yapılmıştır.
2. DENEY MOTORU (TEST ENGINE)
İmalatı yapılan 192 cm3 süpürme hacmine sahip, beta
tipi Stirling motorunun şematik resmi Şekil 1’de
görülmektedir. Şekilde görüldüğü gibi çevrim, aynı
silindir içerisinde çalışan piston ve yer değiştirme
pistonu tarafından gerçekleştirilmektedir. Yer
değiştirme pistonunun merkezleme mili pistonun
ortasından geçmektedir. Piston ile yer değiştirme
pistonu arasında kalan bölge soğuk hacmi, yer
değiştirme pistonunun üst tarafında kalan bölge ise
sıcak hacmi oluşturmaktadır. Yer değiştirme pistonu
ile silindir arasında kalan boşluk rejeneratör görevi de
yapmaktadır. Piston ve yer değiştirme pistonu
aralarında 90º faz açısı olacak şekilde biyellerle krank
miline bağlanmıştır.

krom-nikel paslanmaz çelik borudan imal edilmiştir.
Bu borunun alt ve üst yüzeyleri kapatılmış ve alt
kısmına
merkezleme
mili
cıvatalı
olarak
birleştirilmiştir. Eksen kaçıklığını önlemek için
merkezleme mili ve yer değiştirme pistonu yekpare
olarak taşlanmıştır. Merkezleme mili, orta kısmı
honlanmış olan pistona hassas olarak alıştırılmıştır.
Yer değiştirme silindiri sıcaklık ve korozyona
dayanımını sağlamak amacıyla ASTM paslanmaz
çelik borudan imal edilmiştir. Üst kısmı kaynaklı
birleştirme ile kapatılmıştır. Çalışma maddesinin yer
değiştirme pistonu ile silindiri arasında geçişini
sağlamak amacıyla aralarında 0,6 mm boşluk
bırakılmıştır. Yer değiştirme silindirinin alt kısmında
çalışma maddesinin soğutulmasını sağlamak için
dıştan bir su ceketi geçirilmiştir. Biyeller Ç1040
malzemeden yapılmış olup, biyel ayağı ve başına
bronz burç çakılmış ve honlanarak muylu çapına
alıştırılmıştır. Krank mili Ç4260 malzemeden tek
parça olarak imal edilmiştir. Muylu yüzeyleri
sertleştirilmiş ve hassas olarak taşlanmıştır. Piston ve
yer değiştirme pistonlarının bağlantılarının yapıldığı
muylular arasında 90º’lik faz farkı bulunmaktadır.
İmalatı yapılan motorun çalışma prensibi ve çevrimin
P-V diyagramı Şekil 2’de görülmektedir. Burada, 1-2
arası sabit sıcaklıkta sıkıştırma işlemi, 2-3 arası sabit
hacimde sisteme ısı verme işlemidir. 3-4 arası sabit
sıcaklıkta genişleme işlemidir ve dış kaynaktan
sisteme ısı verilmeye devam edilmektedir. 4-1 arası
ise sabit hacimde genişleme ve dış ortama ısı
geçişidir.

1. Silindir
3. Su ceketi
6. Motor bloğu

2. Yer değiştirme pistonu
4. Piston
5. Volan
7. Krank mili

Şekil 1. Deney motorunun şematik görünümü
(Schematic illustration of the test engine)

Piston, yüksek grafitli dökme demirden imal
edilmiştir. Sürekli bir yağlama gerektirmemektedir ve
sıcaklığa bağlı genleşme katsayısı düşüktür. Hassas
olarak taşlanmış ve silindire 0,02 mm boşlukla
alıştırılmıştır. Pistonunun ortası yer değiştirme
pistonunu yataklamak amacıyla tornalanmış ve hassas
olarak honlanmıştır. Piston, iki adet biyel aracılığı ile
krank miline bağlanmıştır. Yer değiştirme pistonu,
sıcaklık ve korozyona dayanımını sağlamak amacıyla
412

(a)

(b)

Şekil 2. Deney motorunun çalışma prensibi (a) ve
çevrimin P-V diyagramı (b) (Operating principle of the test
engine (a) and P-V diagram of the cycle (b))

3. MATERYAL VE METOT

(MATERIAL AND

METHOD)

Deneylerde ısı kaynağı olarak 1°C hassasiyetinde ve
1200°C’ye kadar ısıtma yapabilen Nüve marka,
elektrikli bir ısıtıcı kullanılmıştır. Soğutma, silindirin
dışına yerleştirilen su ceketi ile sağlanmıştır (Şekil 1).
Çıkış sıcaklığı 30°C olacak şekilde soğutma
sisteminde su dolaştırılmıştır. Moment ölçümünde 2,5
Gazi Üniv. Müh. Mim. Fak. Der. Cilt 22, No 2, 2007

Stirling Çevrimi ile Çalışan Beta Tipi Bir Motorun İmali ve Performans Testleri

Nm’ye kadar ölçüm yapabilen ve 0,003 Nm
hassasiyetinde, prony tip bir ölçüm tertibatı
kullanılmıştır. Motor devrinin ölçülmesinde, 0,1 d/d
hassasiyetine sahip, DT-2234A model dijital
takometre kullanılmıştır. Sıcaklık ölçümünde 1ºC
hassasiyetinde ölçüm yapabilen 12 kanallı M3D12X
marka sıcaklık ölçer kullanılmıştır. Bu cihaza
bağlanan termokupllar NiCr-Ni termokupllardır ve
1200°C’ye kadar ölçüm yapılabilmektedir. Deney
düzeneği Şekil 3’de verilmiştir.

C. Çınar vd.

azalmaktadır. Ayrıca, ısıtıcı sıcaklığındaki artış ile
çalışma gazına çevrim başına aktarılan ısı miktarının
artmasına bağlı olarak moment artmaktadır.
Şekil 5’de 1000°C ısıtıcı sıcaklığında motor devri ve
şarj basıncına bağlı olarak motor gücü değişimleri
görülmektedir. Motor çıkış gücünü belirleyen
parametreler, moment ve motor devridir. Momentteki
azalmaya rağmen belli bir motor devine kadar motor
gücündeki artış devam etmektedir. Bu motor devrinin
üzerinde, mekanik sürtünmeler ve titreşimlerdeki artış
motor gücünün azalmasına sebep olmaktadır. Motor
gücü şarj basıncına bağlı olarak bir maksimum değere
yükselmekte, bu noktadan sonra azalmaktadır.
Şarj basıncındaki artış ile motor gücünün artması,
çalışma gazı kütlesinin artmasındandır. Belli bir şarj

Şekil 3. Deney düzeneğinin görünümü (Illustration of the
test equipments)

Motorda mekanik ve ısıl problemler giderildikten ve
sürekli çalışma şartları sağlandıktan sonra, motorun
çalışma karakteristiklerini belirlemek amacıyla
deneyler yapılmıştır. Deneylerde, motor devri, ısıtıcı
sıcaklığı ve şarj basıncına bağlı olarak moment ve güç
değişimleri elde edilmiştir. Deneyler, 800, 900 ve
1000°C ısıtıcı sıcaklıklarında, 1, 1,5, 2, 2,5 ve 3 bar
şarj basınçlarında yapılmıştır. Çalışma maddesi olarak
hava kullanılmıştır. Başlangıçta ısıtıcı istenilen
sıcaklık düzeyine getirilmiş, her bir ısıtıcı sıcaklığında
şarj basıncı değiştirilerek, motor dinamometre ile
yüklenmiş ve farklı motor devirlerinde moment
ölçülmüştür.

Şekil 4. Motor devri ve ısıtıcı sıcaklığına bağlı
olarak moment değişimi (2 bar şarj basıncında)
(Variation of torque with engine speed and heater temperature at
2 bar charge pressure)

4. DENEY SONUÇLARININ
DEĞERLENDİRİLMESİ (EVALUATION OF
TEST RESULTS)

Şekil 4’de 2 bar şarj basıncında, motor devri ve ısıtıcı
sıcaklığına bağlı olarak moment değişimleri
görülmektedir. Motor devrine bağlı olarak moment
değişimleri
incelendiğinde,
düşük
devirlerde
momentin yüksek olduğu ve devir artışına bağlı
olarak momentin düştüğü görülmektedir.
Düşük motor devirlerinde ısıtıcıdan çalışma gazına
olan ısı enerjisi akışı için yeterli zaman vardır. Devir
artışına bağlı olarak çalışma maddesine ısı verme
süresi
kısaldığından
yeterli
oranda
ısı
aktarılamamakta ve moment düşmektedir. Ayrıca,
motor devrindeki artışa bağlı olarak çalışma gazının
cidarlarla olan hidrodinamik sürtünmesi artmaktadır.
Yüksek motor devirlerinde yeterli çalışma gazı kütlesi
sıcak bölge ile soğuk bölge arasında viskoz
sürtünmeden dolayı yer değiştiremediğinden moment
Gazi Üniv. Müh. Mim. Fak. Der. Cilt 22, No 2, 2007

Şekil 5. Motor devri ve şarj basıncına bağlı olarak
motor gücü değişimi (1000°C ısıtıcı sıcaklığı) (Variation
of output-power with engine speed and charge pressure at 1000°C
heater temperature)

basıncından sonra çalışma gazının yeteri kadar
ısıtılamaması nedeniyle çevrim sıcaklığı düşmektedir.
Buna bağlı olarak motor gücü de düşme eğilimi

413

C. Çınar vd.

Stirling Çevrimi ile Çalışan Beta Tipi Bir Motorun İmali ve Performans Testleri

göstermektedir. Ayrıca, ısıtıcı sıcaklığındaki artışa
bağlı olarak maksimum gücün meydana geldiği şarj
basıncı da artmaktadır. Maksimum motor gücü,
1000°C ısıtıcı sıcaklığında 2,5 bar şarj basıncında 344
d/d motor devrinde 14 W olarak elde edilmiştir.
Şekil 6’da 2 bar şarj basıncında motor devri ve ısıtıcı
sıcaklığına bağlı olarak motor gücü değişimleri
görülmektedir. Şekilde görüldüğü gibi motor gücü,
ısıtıcı sıcaklığındaki artışa bağlı olarak artmaktadır.
Bunun sebebi, çalışma gazına çevrim başına transfer
edilen ısı miktarının artmasıdır. Ayrıca, soğutucu
sıcaklığı sabit olduğuna göre, ısıtıcı sıcaklığının
artması ile çevrimin üst ve alt sıcaklıkları arasındaki
fark da artmaktadır. Malzemenin dayanım sınırı ve
yüksek sıcaklıklarda malzemede meydana gelen
genleşme gibi nedenlerle deneylerde ısıtıcı sıcaklığı
maksimum 1000°C’ye kadar çıkarılmış ve en yüksek
motor gücü ve devri bu sıcaklıkta elde edilmiştir.
Isıtıcı sıcaklığının arttırılması ile elde edilen bir başka
önemli özellik de maksimum gücün meydana geldiği
motor devrinin yükselmesidir. Şekilde görüldüğü gibi
2 bar şarj basıncında maksimum motor gücü 800°C
ısıtıcı sıcaklığında 235 d/d motor devrinde 3,22 W
iken, 1000°C ısıtıcı sıcaklığında 320 d/d motor
devrinde 11,41 W olarak elde edilmiştir.

5. SONUÇLAR (CONCLUSIONS)
Bu çalışmada, tek silindirli, beta tipi, prototip bir
Stirling motoru imal edilmiş ve laboratuar
koşullarında
performans
testleri
yapılmıştır.
Deneylerde, motor devri, motor gücü ve moment
ısıtıcı sıcaklığına bağlı olarak artmaktadır. Çünkü
ısıtıcı sıcaklığındaki artış ile çevrim başına çalışma
gazına transfer edilen ısı miktarı artmaktadır. Ayrıca,
motor çıkış gücü 2-2,5 bar şarj basıncına kadar,
çalışma gazı kütlesindeki artışa bağlı olarak artmıştır.
Bu şarj basınç değerlerinin üzerinde artan çalışma
gazı miktarı ile ısıtıcının yetersiz kalması ve çevrim
üst sıcaklığını düşmesi ile motor gücü düşmüştür.
Motorda 1000°C ısıtıcı sıcaklığında, 2,5 bar şarj
basıncında 344 d/d motor devrinde, 14 W güç elde
edilmiştir. Güneş enerjisinin Stirling motorlarında
kullanılması, ülkemizde ve dünyada giderek artan
enerji ve çevre problemlerine çözüm olabilecektir.

Şekil 7. Şarj basıncı ve ısıtıcı sıcaklığına bağlı
olarak motor gücü değişimi (Variation of output-power
with charge pressure and heater temperature)

KAYNAKLAR (REFERENCES)
1.
Şekil 6. Motor devri ve ısıtıcı sıcaklığına bağlı
olarak motor gücü değişimi (2 bar şarj basıncında)
(Variation of output-power with engine speed and heater
temperature at 2 bar charge pressure)

Şekil 7’de şarj basıncı ve ısıtıcı sıcaklığına bağlı
olarak motor gücü değişimleri görülmektedir.
Grafikler oluşturulurken her ısıtıcı sıcaklığı ve şarj
basıncı için en yüksek güç değeri alınmıştır. Şekilde
görüldüğü gibi ısıtıcı sıcaklığındaki artışa bağlı olarak
çevrim başına çalışma akışkanına transfer edilen ısı
miktarının artması ile motor gücü artmaktadır. Isıtıcı
sıcaklığının arttırılması ile maksimum gücün meydana
geldiği şarj basıncı da artmaktadır. 800°C ısıtıcı
sıcaklığında maksimum motor gücü 2 bar şarj
basıncında elde edilirken, 1000°C ısıtıcı sıcaklığında
2,5 bar şarj basıncında elde edilmiştir.

414

2.
3.

4.

5.

Martini, W.R., “Stirling Engine Design
Manual”, US Department of Energy, NASA CR13518; 1978.
Çınar, C. ve Karabulut, H., “Manufacturing and
Testing of a Gamma Type Stirling Engine”,
Renewable Energy, Cilt 30, No 1, 57-66, 2005.
Kongtragool, B. ve Wongwises, S., “A Review of
Solar-Powered Stirling Engines and Low
Temperature Differential Stirling Engines”,
Renewable and Sustainable Energy Reviews,
Cilt 7, No 2, 131-154, 2003.
Onovwiona, H.I. ve Ugursal, V.I., “Residential
Cogeneration Systems: Review of the Current
Technology”, Renewable and Sustainable
Energy Reviews, Cilt 10, No 5, 389-431, 2006.
Kong, X.Q., Wang, R.Z. ve Huang, X.H.,
“Energy Efficiency and Economic Fesibility of
CCHP Driven by Stirling Engine”, Energy

Gazi Üniv. Müh. Mim. Fak. Der. Cilt 22, No 2, 2007

Stirling Çevrimi ile Çalışan Beta Tipi Bir Motorun İmali ve Performans Testleri

6.

7.
8.

Conversion and Management, Cilt 45, No 9-10,
1433-1442, 2004.
Hsu, S.T., Lin, F.Y. ve Chiou, J.S., “HeatTransfer Aspects of Stirling Power Generation
Using Incinerator Waste Energy”, Renewable
Energy, Cilt 28, No 1, 59-69, 2003.
Walker, G., Stirling Engines, Oxford University
Press, A.B.D., 1980.
Çınar, C., Koca, A. ve Karabulut, H., “Farklı
Çalışma
Gazlarının
Stirling
Motorunun
Performansına Etkilerinin Deneysel Olarak
İncelenmesi”, Gazi Üniversitesi Mühendislik
Mimarlık Fakültesi Dergisi, Cilt 20, No 2, 247250, 2005.

Gazi Üniv. Müh. Mim. Fak. Der. Cilt 22, No 2, 2007

C. Çınar vd.

9.

Michels, A.P.J., “The Philips Stirling Engine: A
Study its Efficiency as a Function of Operating
Temperatures and Working Fluids”, 11th IECEC,
769258, Sahara Tahoe Hotel, Statline, Nevada,
September 12-17, 1976.
10. Ulusoy, N., Dynamic Analysis of Free Piston
Stirling Engines, PhD. Thesis, Department of
Mechanical and Aerospace Engineering, Case
Western Reserve University, 1-10, 1994.
11. Rogdakis, E.D., Bormpilas, N.A. ve Koniakos,
I.K., “A Thermodynamic Study for the
Optimization of Free Piston Stirling Engines”,
Energy Conversion and Management, Cilt 45,
No 4, 575-593, 2004.

415


