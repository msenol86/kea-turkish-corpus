Gazi Üniv. Müh. Mim. Fak. Der.
Cilt 22, No 1, 137-147, 2007

J. Fac. Eng. Arch. Gazi Univ.
Vol 22, No 1, 137-147, 2007

BUJİ ATEŞLEMELİ MOTORLARDA YAKITA
HİDROJEN İLAVESİNİN MOTOR PERFORMANSINA VE
EGZOZ EMİSYONLARINA ETKİSİNİN DENEYSEL ANALİZİ
İhsan BATMAZ
Otomotiv Anabilim Dalı, Teknik Eğitim Fakültesi,Gazi Üniversitesi, 06500, Ankara, ibatmaz@gazi.edu.tr
(Geliş/Received: 22.12.2005; Kabul/Accepted: 27.09.2006)
ÖZET
Hidrojen, buji ile ateşlemeli motorlarda kendi başına veya karışım içerisine belirli miktarlarda karıştırılarak
kullanılabilen alternatif bir yakıttır. Buji ile ateşlemeli motorlarda hidrojen kullanımı, yanma sürecini iyileştirmekte ve egzoz emisyonlarını azaltmaktadır. Bu deneysel çalışmada, tek silindirli 4 zamanlı buji ile ateşlemeli
motorda herhangi bir tasarım değişikliğine gidilmeden ek yakıt olarak hidrojen kullanılmış ve egzoz emisyonları
ile motor performansına etkileri incelenmiştir. Stokiyometrik oran değiştirilmeden emme manifoldundaki havayakıt karışımına % 4, % 8, % 12 oranlarında hidrojen eklenmiştir. Deneyler tam gaz kelebek açıklığı şartlarında
yapılmıştır. Motorda ek yakıt olarak hidrojen kullanılması karbon monoksit (CO) ve hidrokarbon (HC) emisyonları ile özgül yakıt tüketimini azaltmış, buna karşın volümetrik verim, motor momenti ve çıkış gücü azalmıştır.

1. GİRİŞ (INTRODUCTION)
İçten yanmalı motorlarda, yakıt olarak günümüze kadar
petrol kökenli yakıtların kullanılması kaynakların
azalmasına sebep olmuştur. Enerji ihtiyacının büyük
kısmının petrol kökenli yakıt kaynaklarından sağlanması, bu yakıtların azalmasına ve ekolojik dengenin
bozulmasına neden olmuştur. Bu yüzden araştırmacılar, ekonomik, çevreye zarar vermeyen, ucuz, güvenli
yakıtların kullanılması ve geliştirilmesi çalışmalarına
yönlenmişlerdir [1].

Dünyada ki toplam enerji gereksiniminin artmasına
karşın, günümüzde kullanılmakta olan enerji kaynaklarının hızla tükendiği görülmektedir. Mevcut rezervlerin
üretime oranı baz alındığında 40 yıldan biraz fazla bir
petrol rezervi bulunduğu tahmin edilmektedir. Bu
sebeplerden dolayı fosil kökenli yakıtların yerini alabilecek alternatif yakıtlara ihtiyaç vardır. Elektroliz ile
sudan elde edilebilmesi, fiziksel ve kimyasal özellikleri, yüksek güç sağlaması ve çevreye olumlu etkileri
hidrojeni önemli bir alternatif yakıt durumuna getir-

İ. Batmaz

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

mektedir. Motor yakıtı olarak hidrojen kullanımı 1920’li
yıllarda başlamış ve günümüze kadar yapılan çalışmalarla kullanım aşamasına gelinmiştir. Uygulamanın yaygınlaştırılmasının önündeki engeller; ekonomik faktörler ve mevcut enerji sistemleri ile geleneksel motorların
güncelliğini kaybetmesinin getirebileceği sakıncalardır.
Ancak mevcut koşullar hidrojenin bir an önce kullanımının başlamasını zorunlu kılmaktadır. Hidrojenin
yakıt olarak kullanılması, fosil yakıtlara olan bağlılığı
ortadan kaldırılarak kirletici emisyonların azaltılması
yönündeki çabalara katkı sağlayabilecektir. Bu amaçla
birçok ülkede belli programlar oluşturularak bu yöndeki
araştırma ve geliştirme çalışmaları desteklenmektedir.
Hidrojen sudan elde edilebilirliği ve kullanılınca ürün
olarak su ve su buharı olması sayesinde sonsuz bir enerji
kaynağı konumundadır. Hidrojen dünyada en çok bulunan
elementlerden biridir. Su, hidrojen ve oksijenden oluşur.
Hidrojen doğada saf halde bulunmamakta ancak çeşitli
yöntemlerle elde edilebilmektedir [2].
Taşıtlarda hidrojenin içten yanmalı motorlar veya yakıt
pilleri aracılığıyla kullanımı konusunda da, Daimler-Benz;
BMW, Dodge, Buick, Suzuki firmalarının deneme otomobilleri; MacchiAnsoldo’nun ve MAN firmasının
SL202 otobüsleri, Kanada demiryollarının Lokomotifi
ile Almanya, Avustralya ve Kanada donanmaları için
imal edilen deniz altılar sayılabilir. Bunların dışında,
% 15–20 hidrojen ve % 80–85 doğal gaz karışımından
oluşan hytane adlı yakıt ile çalışan yeni bir otobüs
1993 senesinden beri Montreal de (KANADA) denenmektedir [3].
2. HİDROJENİN ÖZELLİKLERİ
(PROPERTIES OF HYDROGEN)

1766’da CAVENDISH “alev alan hava” adını verdiği
değişik bir maddeden söz eden bir makale yayınlamıştır.
Ancak bu maddenin niteliğini, 1783’te suyun bileşimini
bulan LAVOISIER ortaya çıkardı ve söz konusu maddeye “Hidrojenyum” adını verdi [4].
Hava-yakıt karışım oranları için, tutuşma sınırının çok
geniş aralıkta olması, hidrojenin alternatif yakıt olarak
kullanılmasında yarar sağlayacak en önemli özelliklerinden birisidir. Çok geniş olan hidrojenin tutuşma
sınırı hidrojen için 0,15–4,35 (λ) değerleri arasındaki
iken benzin için hava fazlalık katsayısı 0,3–1,7 değerleri arasında kalmaktadır. Hidrojen-hava karışımlarını
ateşlemek için gerekli enerji miktarı da diğer yakıtlara
oranla çok düşüktür. Bu durum tutuşma garantisi sağlaması açısından Otto prensibine göre çalışan motorlarda avantaj sağlamakla birlikte, erken tutuşma ve
geri tutuşma gibi sorunlarda oluşturmaktadır. Hidrojenin kendi kendine tutuşma sıcaklığı ve oktan sayısının
yüksek olması Otto motorlarında kullanılan yakıtlar
için bir avantaj oluşturmaktadır. Bu durum hidrojenin
dizel motorlarından çok, Otto prensibine göre çalışan
motorlar için daha uygun bir yakıt olacağını göstermektedir. Ancak hidrojenin mazotla birlikte ek yakıt
olarak veya dizel motorunda tek başına hidrojen kul138

lanımının gerçekleştiği örneklerde bulunmaktadır Kokusuz, renksiz, tatsız ve saydam bir yapıya sahip olan
hidrojen doğadaki en hafif kimyasal elementtir. Gaz
halindeki hidrojen aynı hacimdeki havadan yaklaşık
15 kez daha hafiftir. İçten yanmalı motorlarda kullanılmakta olan diğer alternatif yakıtlarla karşılaştırıldığında sıvı hidrojenin, sıvı hidrokarbonlara oranla yaklaşık
10 kere daha hafiftir. Gaz halindeki hidrojenin ise metan
gazından 10 kere daha hafif olduğu görülmektedir [5].
Atomik sembolü “H” olan hidrojenin atom ağırlığı
1.00797, atom sayısı 1 olan elementtir. Hidrojen doğada
en çok bulunan element olmasına rağmen, hafifliği
sebebi ile atmosfere yükselip orada serbest kaldığından, yeryüzünde serbest halde çok az bulunmaktadır.
Görünmez ve kokusuz bir gaz olan hidrojene yeryüzünde diğer elementlerle bileşik yapmış halde rastlanılmaktadır. 0°C’deki yoğunluğu 0,08987 g/l ve havaya göre özgül ağırlığı 0,0695’dir. Hidrojenin yanma
ısısı oldukça yüksektir ve zehirli etkisi yoktur. Yanma
sonucunda ise sadece su buharı meydana gelmektedir.
Aynı ağırlıktaki benzine göre sıvı hidrojenin enerjisi
2,75 kat daha fazladır [6].
Hidrojenin alev hızı da oldukça yüksektir. Bu değer
Stokiyometrik benzin-hava karışımı alev hızının yaklaşık 4 katı kadardır. Alev hızının yüksek olması Otto
motorlarında ideale yakın bir yanmanın oluşmasını
sağlayarak ısıl verimi artırabilmektedir [7].
Hidrojenin sudan elde edilebilirliği ve kullanılınca ürün
olarak su ve su buharı olması sayesinde sonsuz bir enerji
kaynağı konumundadır. Sonuçta hiç tükenmeyecek bir
yakıttır [8].
Hâlihazırda, hidrojen üretiminde ikincil enerji kaynağı
olarak sadece elektrik kullanılmaktadır. Bu, suyun
elektrolizi ile veya klorin-alkalin elektrolizinin yan
ürünü olarak gerçekleşmektedir. Gelecekte kullanılma
potansiyeli olan diğer bir ikincil enerji kaynağı metanoldür ve taşıtlarda metanolün reformasyonu ile hidrojen üretimi, yakın gelecekte bu alanda rol oynayabilecektir [9].
Foto elektrokimyasal, biyolojik ve biyokimyasal gibi
tekniklerle de hidrojen üretilebilmektedir. Ayrıca denizlerde direkt güneş enerjisi çevrimi ile hidrojen üretimi, uzay güneş güç istasyonlarının enerjisiyle hidrojen
üretimi gibi yöntemler üzerinde çalışılmaktadır. Elektroliz, sudan elektrik akımı geçirerek su moleküllerinin hidrojen ve oksijene ayrılmasını sağlar. Yaklaşık
% 65 enerji verimi elde edilebilir ve bu süreçte enerji
kaybı nispeten az olmaktadır. Elektroliz mevcut hidrojen pazarında küçük bir paya sahip olsa da, temiz
bir süreç olması ve suyun bol bulunması nedeniyle
büyük ilgi çekmekte, fakat yüksek maliyet nedeniyle
orta ve yakın vadede elektrolizin pazarda büyük oranda
kullanılması sınırlı görülmektedir [10].
Elektroliz işleminin verimliliğini yükseltmek için yeni
elektrot malzemeler üzerinde çalışılmaktadır. Kullanılan

Gazi Üniv. Müh. Mim. Fak. Der. Cilt 22, No 1, 2007

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

elektrolitik hücreler oldukça az bakıma ihtiyaç duymaktadırlar ve 25 yıldan fazla ömürleri vardır. Bu sistemin 1000 MW’ın üzerindeki elektrik enerjisi kapasiteli elektroliz fabrikalarında kullanımı planlanmaktadır. Bu tesislerin her biri yılda yaklaşık 150.000 ton
hidrojen üretme kapasitesine sahip olabileceklerdir [11].
Hidrojenin kimyasal ve fiziksel özelliğinden kaynaklanan problemlerden dolayı depolama sorunları mevcuttur.
Hidrojenin depolanmasında üç ana yöntem vardır: Bunlar; yüksek basınçlı gaz şeklinde depolanma, karyojenik
(aşırı soğutulmuş) sıvı halde depolanma (bu durumda
hidrojen genellikle alçak basınçlıdır) ve metal-hidrit şeklinde depolanmadır [12].
Küçük, içi boş, çapları 25 ile 500 mm arasında değişen
ve duvar kalınlıkları yaklaşık 1 mm olan cam küreler
kullanılarak da hidrojen depolanabilmektedir. Bu mikro
küreler 200–400 oC’de hidrojen gazı ile doldurulur.
Yüksek sıcaklıkta cam duvarlar geçirgenleşir ve gaz,
kürelerin içine dolar. Cam, oda sıcaklığına soğutulduğunda, hidrojen kürelerin içine depolanır. Kullanılacağı zaman kürelerin ısıtılması ile hidrojen tekrar açığa
çıkmaktadır [13].
Karyojenik sıvı depolama tekniğinde hidrojen atmosfer
basıncında, 20 K’de oldukça iyi izole edilmiş tankta
depolanmaktadır. Hidrojen sıvı halde olduğu için,
eşdeğer ağırlıktaki benzinden 3 kat daha fazla enerji
içerir ve eşdeğer enerji içerdiği durumda da 2,7 kat
fazla hacim gerektirir. Bu teknikle, tank ve izolasyon
dahil ağırlıkça % 16 hidrojen depolamaktadır. Ayrıca,
sıvılaştırma için yakıtın enerji içeriğinin % 40'ı kadarı
harcanmaktadır. Diğer bir dezavantaj ise izolasyona
rağmen tanka ısının sızmasıdır. Bu sızma sonucunda
hidrojen kaynamaktadır. Bu tip sorunlar, 300 bar ve
100-200 K sıcaklık sağlayabilen depoların kullanımı ile
çözümlenebilmektedir [14].
3. HİDROJENİN BUJİ İLE ATEŞLEMELİ
MOTORLARDA KULLANIMI (THE USE OF
HYDROGEN IN SPARK IGNITION ENGINES)

Hidrojenin yakıt olarak motorlarda kullanımına temel
oluşturacak çalışmalar 20. yüzyılın başlarında gerçekleştirilmiştir. Ancak petrol kökenli yakıtların o yıllarda
henüz geniş kaynaklara sahip olması, ayrıca üretim,
depolama ve taşıma bakımından üstün yönlerinin bulunması nedeniyle taşıtlarda hidrojen yakıtının kullanımı yaygınlık kazanamamıştır. Hidrojen konusunda
yapılan araştırmaların ikinci aşaması, 1970’li yıllarda
ortaya çıkan petrol krizi dönemine rastlamaktadır. Son
30 yıl içerisinde, enerji krizi ile birlikte mevcut yakıtların oluşturduğu çevre kirliliği sorunu alternatif
yakıtlar üzerine bilimsel araştırmaların yoğunlaştırılması gerekliliğini ortaya koymuştur [15].
Çevre kirliliğinin çok önem kazandığı günümüzde,
motorlu taşıtlardan kaynaklanan kirliliğin büyük boyutlarda olduğu bilinmektedir. Özellikle büyük şehirlerde taşıtlardan kaynaklanan kirletici emisyonlar, ısınGazi Üniv. Müh. Mim. Fak. Der. Cilt 22, No 1, 2007

İ. Batmaz

madan kaynaklananlardan daha fazladır. Bu sebeple
motorlu taşıt egzoz gazlarından kaynaklanan hava
kirliliği, kalıcı önlemler gerektiren acil çevre sorunu
haline gelmiştir. Çevre kirletici emisyonların gözle
görünür olanlarının yanı sıra gerçekte tedbir almamızı
gerektiren; gözle görülmeyen, renksiz, kokusuz ve
zehirli gazların, egzoz emisyonları içerisinde fazla
olması, hızla egzoz emisyonlarındaki konsantrasyonlarının azaltılmasını gerektirmektedir [16].
İçten yanmalı motorlarda yakıt deposu, karter havalandırma, yakıt sistemi ve egzozdan 100’ü aşkın hava
kirletici emisyonların çıktığı saptanmıştır. Bunlar içerisinde özellikle çevreyi ve insan sağlığını olumsuz
olarak etkileyen en önemli emisyonlar, karbon monoksit
(CO), hidrokarbonlar (HC), azot oksitler (NOX), kükürt
oksitler (SOX), aldehitler (HCHO) ve partiküllerdir.
Karbon monoksit eksik yanma sonucu oluşmaktadır.
Silindirde ÜÖN’den sonra CO maksimum değerine
ulaşmaktadır. Bunun bir miktarı genişleme zamanı
esnasında, homojen su gazı reaksiyonuna göre, su
buharı ile indirgenmektedir Benzin ve dizel motorlarının egzoz borularındaki sıcaklık ve oksijen konsantrasyonunun yeterli olduğu hallerde HC’ler oksidasyonlarını
devam ettirmektedirler [17].
Hidrojen-hava karışımı birinci yöntem olarak, değişmez
bir oranda silindirlerin giriş manifolduna verilmekte
olup, motor gücü hidrojen-hava karışımı miktarlarını
değiştiren bir valf vasıtasıyla ayarlanmaktadır. Sisteme,
özellikle yüksek hızlarda düzgün çalışmayı sağlamak
için, hidrojen-hava karışımına su buharı ilave edilmektedir. İkinci bir yöntemde ise hidrojen gazı
basınçlı olarak silindire püskürtülmektedir. Hava ise
emme manifoldundan silindire alınmaktadır. Böylece
hidrojen-hava karışımının silindir dışında değil silindir
içerisinde oluşması sağlanmaktadır. Bu yöntem ilk
tarif edilen sisteme göre daha emniyetlidir. Burada
motor gücü, hidrojen gazı basıncının değiştirilmesi
suretiyle ayarlanmaktadır [18].
Bir diğer yöntem ise ikinci yönteme benzer şekilde
hidrojen ve hava, silindirlere ayrı ayrı verilmektedir.
Ancak yüksek basınç yerine hidrojen, normal veya
orta basınçta silindirlere püskürtülür. Motor gücü
hidrojen miktarını değiştirmek suretiyle ayarlanır. Böyle
bir ayarlama hidrojen-hava karışım oranının oldukça
geniş bir aralıkta yanma özelliğine sahip olması nedeniyle kolaylıkla gerçekleşebilmektedir [19].
Hidrojenin, motorlarda tek yakıt olarak kullanımında
bazı problemler ortaya çıkmaktadır. Bu problemlerin
başında, sıkıştırma oranına ve sıcak noktalara bağlı
olarak erken ateşleme (preignition) ve geri tutuşma
(back flash) gelmektedir. Yanma odasına gönderilen
yakıt-hava karışımının silindirlere girmeden önce
tutuşması sonucunda motorun emme manifoldu içerisinde alevin geriye doğru ilerlemesi geri yanma olarak
tanımlanmaktadır. Bu olay emme sistemi elemanlarını
tahrip etmektedir. Yanma odası içerisine gönderilen
karışımın sıcak odaklar tarafından tutuşturulması sonucu
139

İ. Batmaz

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

yanmanın istenilenden önce başlaması da erken ateşleme olarak tariflenmektedir. Bu problem, motorda güç
ve verim düşüklüğüne sebep olmaktadır. Ayrıca vuruntu
ve mevcut depolama yöntemlerinin ağırlıklarının fazla,
depolanan hidrojen miktarının düşük olması, mevcut
içten yanmalı motorlar üzerinde yapılması gereken
düzenlemeler ve ilavelerin maliyetinin yüksek olması
da diğer problemler olarak ortaya çıkmaktadır [20].
Hidrojenin kendi kendine tutuşma sıcaklığı yüksek olmasına rağmen, hidrojen hava karışımının tutuşturulabilmesi için gerekli olan enerji miktarı düşüktür. Tutuşma aralığının geniş olması, hidrojenin daha geniş
karışım aralığında düzgün yanmasını sağlamakta ve
yanma sonunda daha az kirletici emisyon oluşumu
meydana gelmektedir. Hidrojen motorları maksimum
yanma sıcaklığını azaltacak biçimde fakir karışım ile
çalıştırılabilir. Böylece daha az NOx oluşurken, HC
ve CO emisyonları oluşmamaktadır. Alev hızının
yüksek olması ise Otto motorlarında ideale yakın bir
yanmanın oluşmasını sağlayarak ısıl verimi artırmaktadır. Geniş tutuşma aralığı sayesinde, gaz kelebeğine
gerek kalınmadan, karışım silindire kısılmadan gönderilir ve böylece pompalama kayıpları azaltılmıştır [21].
Hidrojenin yüksek sıkıştırma oranlarında, fakir karışım
ile yanabilmesi yakıt tüketimini azalttığı gibi, yanma
sonucu oluşan maksimum sıcaklığı da azaltmaktadır.
Yanma sonucu partikül madde oluşmadığından bujiler
kirlenmemektedir. Alev parlaklığının düşük olması, diğer
karbon esaslı yakıtlara göre radyasyon yolu ile ısı kaybını azaltacağından daha yüksek verim sağlamaktadır
[22]. Benzin motoruna hidrojen takviyesi ile yanmamış
hidrokarbon emisyonları azaltılarak ısıl verim iyileştirilmektedir [23].
Glasson ve arkadaşları yaptıkları çalışmalarda hidrojen takviyesi yapılan Otto motorlarında küçük bir ön
yanma odası kullanmışlardır. Yanma odasını bujinin
yerine yerleştirmişlerdir. Bu ön yanma odası içerisinde
hidrojen enjektörü ile buji vardır. Esas yakıt ise (benzin, metanol, propan vs.) emme portlarındaki enjektörlerden püskürtülerek silindirlere gönderilmektedir.
Hidrojen takviyesi ile esas yanma odası içinde yakılan
hidrokarbon esaslı yakıtların çok fakir karışım oranlarında düzgün bir şekilde yakılması sağlanmaktadır.
Böylece ısıl verim artırılarak, azot oksit emisyonları
önemli derecede azaltılmaktadır [24].
Hidrojenin hava ile yanması sonucunda, yakıtta karbon
bulunmaması nedeni ile yanma ürünleri arasında CO,
CO2 ve HC’ler mevcut olmayacak, sadece motorun
yağlama yağının yanması nedeni ile çok az miktarda
oluşan HC’ler egzoz gazları arasında bulunmuş olacaktır. Diğer yandan bu motorlarda, yüksek yanma
sıcaklıkları nedeni ile havanın kimyasal reaksiyonu
sonucu azot oksitler bol miktarda üretilmektedir [25].
Hidrojen yakıtlı motorlarda egzoz gazları içerisinde
hava kirliliğini etkileyecek tek ürün olarak bulunan
NOX’lerin miktarı, yanma odası sıcaklıklarının azaltıl140

ması, oksijen konsantrasyonunun azaltılması veya yanma süresinin kısaltılması sonucu düşürülebilmektedir.
Inert egzoz gazlarının resirkilasyonu sonucu, özellikle
fakir karışımlarda oksijen konsantrasyonu düşürüldüğü
için etkin bir şekilde NOx azalmaktadır. Ancak bu
durumda motorun gücü de bir miktar azalmış olacaktır.
Motorun emme manifolduna su püskürtülmesi sonucunda karışım sıcaklığı düşmekte, yanma hızı azalmakta ve sonuç olarak NOX emisyonu da azalmaktadır.
Ateşleme zamanının geciktirilmesi motorun termik
verimini bir miktar azaltmasına rağmen, maksimum
sıcaklıkları düşürmekte ve dolayısı ile de NOX emisyonunu azaltmaktadır. Hidrojenin direkt olarak yanma
odasına püskürtülmesi de NOX emisyonunu azaltıcı
yönde etki etmektedir. Bu durumda püskürtme zamanının etkileri de önem kazanmaktadır [26].
Hidrojen yakıtlı motorlarda hava-yakıt oranı 0,8 olduğunda egzoz gazları içindeki NOX miktarı maksimum
olmaktadır. NOX oluşumunu azaltmak için hidrojene
saf oksijen de ilave edilebilmektedir. Bu durum ise
sistemi daha karmaşık hale getirmekte ve taşıt ağırlığını
artırmaktadır. Bu sorunun çözümü için kullanılan yöntemlerden biri; taşıt üzerinde suyu elektroliz ederek,
açığa çıkan hidrojen ve oksijenin basınç altında depo
edilebilmesidir. Hidrojen-hava karışımı içindeki su
buharı yanma sıcaklığını azaltacağından maksimum
basıncın, dolayısıyla gücün, azalmasına sebep olmaktadır. Bunun için karışım içindeki su buharı bir yoğuşturucudan geçirilerek su deposuna geri döndürülmektedir. Yanma odası içinde bırakılan su buharı miktarı
ayarlanarak yanma hızı ve vuruntu oluşumu kontrol
edilebilmektedir [27].
Hidrojenin tek başına kullanımında ortaya çıkan bu
problemler aşılana kadar, benzine ilave yakıt olarak
kullanılabilir ve böylece hidrojenin mükemmel yakıtsal özelliklerinden faydalanılabilir. Ana yakıtın hidrojence zenginleştirilme düşüncesi ilk olarak Amerika’da,
Jet Propulsion Laboratory’de Bresheas tarafından NOX
emisyonlarını azaltmak için motorun fakir karışımda
çalışabilmesini sağlamak amacıyla ortaya atılmış ve
NOX konsantrasyonunun yakıt fakirleştikçe azaldığını
ve yakıtın içine hidrojen katılmasıyla karışımın fakir
çalışma sınırının genişletildiğini ve motorun termal
veriminin % 20–% 50 arası değişen oranlarda arttığı
sonucuna varmışlardır [28].
Hidrojen yakıtlı motorların çevre kirliliği üzerindeki
etkileri ilk kez Murray ve Schoeppel tarafından ele
alınmıştır. NOX emisyonlarını, diğer hidrokarbon yakıtlı motorlarla mukayese etmişler ve stokiyometrik
karışımda bile, hidrojen motorlarının hidrokarbon yakıtlı
motorlara göre daha az NOX emisyonu verdiğini belirtmişlerdir. Fakat hidrojen yakıtlı motorların, benzinli
motorlara göre egzoz gaz sıcaklıklarının daha yüksek
olduğunu tespit etmişlerdir. Bu nedenle hidrojen yakıtlı
motorların daha fazla NOX emisyonu verdiğini belirlemişlerdir. Bu olay, zengin karışımlarda daha açık
hale gelmektedir [29].

Gazi Üniv. Müh. Mim. Fak. Der. Cilt 22, No 1, 2007

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

Stebar ve Parks, General Motors laboratuarında CFR
motorunda yaptıkları çalışmada, 8:1 sıkıştırma oranı
ve 1200 d/dak. hızda, hidrojenin kütlesel olarak % 10
oranında katılmasının, fakir çalışma limit oranını 0,89’dan
0,55’e düşürdüğünü tespit etmişlerdir. Kütlesel olarak
% 20 hidrojen katılması durumunda limit oran 0,4’e
düşmüştür. 0,55 denklik oranı için motor gücü % 30
düşmüş fakat termal verim % 33’ten % 37’e çıkmıştır.
Çalışmaları sonucunda, hidrojen ilavesinin CO emisyonlarına çok az etkisi olduğu sonucuna varmışlardır [30].
Furuhama, hidrojeni –30 °C ve 1 MPa basınçta sıvı
olarak sıkıştırma zamanında silindire vermiş ve daha
sonra karışım buji kıvılcımı ile tutuşturulmuştur. Bu
çalışma şartlarında, motor gücü % 10-20 artmış ve
kısmi yüklerde fakir karışımlı yanmadan dolayı ısıl
verim artmıştır [31].
Rauckis ve McLean, 1000 d/dak. hızında, 8:1 sıkıştırma
oranı ve 100 ateşleme avansıyla çalışan bir CFR motorunda φ- eqivalans = 1,12, φ- eqivalans = 0,57 ve
β-hidrojen/benzin karışım oranı= % 0, β-hidrojen/benzin
karışım oranı = % 28 değerleri arasında çalışma
gerçekleştirmişlerdir. Silindir basınç değerleri ölçülmüş
ve boyutsuz bir yanma modelinde hidrojenin % 0–2,
% 2–10 ve % 10–90 kütlesel oranları, yanma süresinin hesabında kullanılmıştır. Tutuşma gecikmesi süresinin, özellikle fakir karışım oranlarında, hidrojen artışıyla beraber açık bir şekilde azaldığını bulmuşlardır
[32].
Abdul ve Al-baghdadi, dört zamanlı buji ile ateşlemeli
bir motorda etilalkol-hidrojen ilavesinin motor performansı ve egzoz emisyonlarına etkisini incelemişlerdir.
Çalışma sonucunda bütün performans parametrelerinin iyileştiği görülmüştür. Alkol ilavesi ile faydalı
sıkıştırma oranı artarken, NOx emisyonları azalmış ve
hidrojen ilavesi ile de motor gücü artmıştır. Deney, sıkıştırma oranı 9 ve motor devri 1500 d/dak.’da yapılmıştır ve benzine % 30 etilalkol karıştırılarak kütlece
% 8 hidrojen ilave edilmiştir. Bu şartlarda CO emisyonları % 48,5, NOx emisyonları % 31,1 ve özgül yakıt
tüketimi % 58,5 azalmıştır. Ayrıca motorun ısıl verimi
% 10,1 ve çıkış gücü % 4,72 artmıştır [33].
Al-Janabi ve Al-Baghdadi tarafından yapılan diğer
araştırmada ise benzin ve hidrojen karışımının buji ile
ateşlemeli Ricardo E6/US marka motorda, termodinamik çevrim parametrelerine ve motor performans ve
emisyonlarına etkisi araştırılmıştır. Çalışma, motorun
en iyi torku verdiği 7,5:1 sıkıştırma oranında, 1500
dev/dak’da, optimum ateşleme avansı ve stokiyometrik karışım oranında gerçekleştirilmiştir. Ek yakıt olarak
kullanılan hidrojenin, CO emisyonlarını ve özgül yakıt
tüketimini önemli miktarda azalttığını tespit etmişlerdir. Motor termik verimi; stokiyometrik karışım için
hidrojenin yakıttaki kütlesel oranı % 8 oluncaya kadar,
φ=8 eşdeğerlilik oranı için ise % 8 oluncaya kadar
arttığı ve volümetrik verimin düştüğünü tespit etmişlerdir. Hidrojen, benzinli motorlarda önemli bir değişikliğe gidilmeden ek yakıt olarak kullanılabileceği, NOX
Gazi Üniv. Müh. Mim. Fak. Der. Cilt 22, No 1, 2007

İ. Batmaz

emisyonlarının azaltılması için fakir karışımın ideal
olduğu, yanmanın iyileştiği, tutuşma gecikmesinin
azaldığı, sonucuna varılmıştır [34].
Al-Baghdadi ve Al-Janabi tarafından yapılan diğer bir
araştırmada, hidrojen–etil alkol–benzin karışımı ile
çalışan buji ile ateşlemeli dört zamanlı bir motor için
ayrıntılı simülasyon modeli kullanılmıştır. Bununla
hidrojen ve etil alkol karışımlarının buji ile ateşlemeli
motorlar üzerindeki etkisi araştırılmıştır. Çalışmalar
bütün motor parametrelerinde iyileşme olduğunu ortaya
koymuştur. Benzin-hidrojen karışımı ile çalışan motorlarda havanın akışı engellendiği için maksimum güç
düşmektedir. Silindir içerisindeki maksimum sıcaklık
arttığı için NOX emisyonları artmaktadır. NOX emisyonlarını azaltmak için hidrojen fakir karışımda eklenmektedir. Bu durumda benzinli çalışmaya göre
daha düşük düzeyde NOX emisyonları tespit edilmiştir.
Fakat motor gücünde daha fazla bir düşme görülmüştür. Bu çalışmada, hidrojen ilave edilmiş motorda motor
gücünü iyileştirmek ve NOX emisyonlarını azaltmak
amacıyla motor yakıtına belirli hacimsel oranlarda etil
alkol karıştırılmıştır. % 0 ile % 20 arasında hidrojen
karışımı ve % 0 ile % 40 etil alkol karışımının motor
performansına ve emisyona olan etkisinin ölçülen değerleri verilmiştir. Kullanılan motor buji ateşlemeli Ricardo
E6/US’dir. Çalışma, motorun en iyi torku verdiği
7,5:1 sıkıştırma oranında 1500 d/dak’da stokiyometrik
karışım oranında ve optimum ateşleme avansında yapılmıştır. % 4 hidrojen, % 30 etil alkol karışımı ile
yapılan çalışmada karbon monoksit emisyonları % 49,
NOX emisyonları % 39, özgül yakıt tüketimi % 49
düşmüştür. Bununla birlikte termik verim % 5, güç ise
% 4 artmıştır. Yapılan çalışma sonucunda: hidrojen oranı
% 2’den fazla olunca motor volümetrik veriminin ve
karışım yoğunluğunun azalmasından dolayı motor
gücü düşmüştür. Hidrojenin karışımdaki oranı % 8’e
çıkıncaya kadar motorun termal verimi iyileşmiştir.
Termal verimin % 8’den sonra düşmesi volümetrik
verimin azalmasına bağlanmıştır. Motor gücü ve termal
verim, benzin içerisindeki metil alkol oranı % 30’a
çıkıncaya kadar artmıştır. % 30 alkol oranında, karışım
yoğunluğu ve motor volümetrik oranının artışından
dolayı, maksimum güç ve termal verim elde edilmiştir. Alkol oranı % 30’un üzerine çıkarıldığında yakıtın
tamamı buharlaştırılamamaktadır. Hidrojen oranı % 6’ya
çıkıncaya kadar, motor özgül yakıt tüketimi azalmıştır.
CO konsantrasyonu hidrojen yüzdesindeki artışa bağlı
olarak azalmıştır. Bunun nedeni karışım yakıt içerisindeki karbon atomu konsantrasyonunun azalması, hidrojenin yüksek difizyon yeteneğinin karışım oluşumunu
ve yanmayı iyileştirmesidir. Alkol oranı yakıt içerisinde % 0-% 30 arasında olduğu zaman karbon monoksit
emisyonunda bir değişiklik olmamıştır. % 40 olduğunda ise silindir içerisinde eksik yanmaya bağlı olarak
karbon monoksit emisyonu artmıştır. NOX emisyonları
yakıt içerisindeki hidrojen miktarına bağlı olarak artmıştır. Nedeni ise ulaşılan maksimum sıcaklık ve basıncın artmış olmasıdır. NOX emisyonları karışım içerisindeki etil alkol oranına bağlı olarak azalmıştır [35].

141

İ. Batmaz

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

Al-Baghdadi tarafından yapılan diğer bir araştırmada,
hidrojen ve etil alkol karışımları yakıt olarak değerlendirilmiş ve karbüratörlü bir motorda alternatif yakıt
olarak kullanılmıştır. Dört zamanlı tek silindirli buji
ateşlemeli bir motorda, performans ve egzoz emisyonları ölçülmüştür Deneyler hidrojen ve etil alkol karışımlarının motorun en iyi torku verdiği 1500 d/dak’a
stokiyometrik (λ=1) oranda optimum ateşleme zamanında ve 7–12 sıkıştırma oranlarında yapılmıştır. Hidrojen oranı alkole göre % 2 ile % 12 arasında eklenmiştir.
Bütün değerler benzinle elde edilen değerlerle karşılaştırılmıştır. Ayrıca hidrojen ve etil alkolün değişik
oranlarının motor gücü, özgül yakıt tüketimi, karbon
monoksit ve NOX emisyonları üzerindeki etkisi araştırılmıştır. Etil alkolün ısıl değeri daha düşük olduğu
için özgül yakıt tüketimi daha yüksektir. Aynı sıkıştırma oranı ve lamda da etanolun yakıt tüketimi benzininkinden % 40 daha fazladır. Artan sıkıştırma oranı, yakıt
tüketimini azaltmıştır. Bununla beraber 12:1 sıkıştırma oranındaki etanolun yakıt tüketimi, 7:1 sıkıştırma
oranındaki benzinin yakıt tüketiminden % 25-% 28 daha
fazladır. Hidrojenin yüzde artışına bağlı olarak özgül
yakıt tüketimi azalmıştır. Hidrojen-etil alkol karışımlı
yakıtın 7:1 sıkıştırma oranında optimum ateşleme zamanında ve 1500 d/dak.’da yapılan testinde eqivalans
oranı ve hidrojenin kütlesel oranına bağlı olarak benzine
göre daha yüksek ve daha düşük NOx emisyonları
ölçülmüştür. Hidrojen oranındaki kütlesel artışa bağlı
olarak NOx emisyonlarının arttığı tespit edilmiştir [36].
Sher ve Hacohen, 2310 cm3 hacminde, 4 silindirli bir
motorda, çeşitli benzin-hidrojen karışımlarında çalışmalar yapmışlardır. % 2 ile % 6 arası kütlesel hidrojen ilavesi durumunda özgül yakıt tüketimi % 10 ile
% 20 arasında azalmıştır. % 6’nın üzerine çıkılması yakıt
tüketiminde kısmi bir etki yaptığı görülmüştür. Çalışmada ayrıca, stokiyometrik çalışma koşulları civarında
hidrokarbon (HC) ve karbon monoksit (CO) emisyonlarının azaldığı fakat yüksek reaksiyon sıcaklığı dolayısıyla NOx emisyonlarında artış olduğu belirlenmiştir
[37].
Lucas ve Richards, 1275 cm3 hacminde ve sıkıştırma
oranı 8,9:1 ile 11,7:1 arasında ayarlanabilen bir motorda
çalışma yapmışlardır. Burada hidrojen akışı, benzinsiz
çalışma ve tam açık gaz kelebeği durumunda motoru
rölantide çalıştırabilmek için 69,5 mg/s’e ayarlanmıştır.
Hidrojen akışı bu debinin üstüne çıkmamakta, yüklenme
sırasında gerekli güç benzin ile sağlanmaktadır. Bu
şekilde çalışma, kısmi yük bölgesinde termal verimin
artmasını ve özgül yakıt tüketiminin de % 30’lara varan
ölçüde azalmasını sağlamıştır. Fakat maksimum güçte,
hidrojenle çalışan tüm motorlarda olduğu gibi, bir miktar
azalma meydana gelmiştir. Bunun sebebi, gerekli hidrojenin benzine göre fazla yer kaplaması nedeniyle
daha az havanın yanma odasına girebilmesi, yani volümetrik verimin düşmesidir. Çalışmanın ikinci aşamasında hidrojen debisi 89 mg/s’e çıkarıldığında kısmi
yük termal verimi daha da artmış, fakat güçte daha fazla
düşme meydana gelmiştir. Bu çalışma, gaz kelebeği konumu değiştirilmeden yapıldığı için, eqivalans oranı ve
142

Şekil 4.1. Deney düzeneğinin şematik olarak görünüşü
(Schematic drawing of experiment equipment)

hidrojen enerji oranının motor performansına birleşik
etkisi incelenmiştir. Çalışma sonucunda, hidrojen ilavesinin NOX ve CO emisyonlarını azalttığı gözlenmiştir [38].
Yi ve ark, su soğutmalı, dört zamanlı, tek silindirli ve
sıkıştırma oranı 8,5:1 olan bir benzin motorunda karışım oluşumunun motor performansına etkisini incelemişlerdir. Bunun için biri emme manifolduna yakıt püskürtürken diğeri de silindir içerisine yakıt püskürten iki
yakıt enjeksiyon sistemi tasarlamışlardır. Çalışma sonunda, düşük yüklerde emme manifolduna enjeksiyonun motorun ısıl verimini artırdığını ve motorun düzgün
çalıştığını görmüşlerdir. Diğer yöntemin ise yüksek yüklerde verimli olduğu saptanmıştır [39].
Hoehn ve Dowdy’nin çalışmalarında, 0,53 ve daha düşük
eqivalans oranlarında, NOX ve CO emisyonlarının çok
düşük olduğu ve benzinli çalışmaya göre termal verimin yüksek olduğu sonucuna varmışlardır [40].
4. DENEYSEL ÇALIŞMALAR
(EXPERIMENTAL STUDY)

Bu çalışmada hidrojen, belirli oranlarda tek silindirli
bir benzin motorunda ikincil yakıt olarak kullanılmıştır. Motor tam yük koşullarında çalıştırılarak performans ve emisyon değişimleri ele alınmıştır. Deney
düzeneğinin şematik görünüşü Şekil 4.1’de, deneylerde
kullanılan motora ait bilgiler Tablo 4.1’de verilmiştir.
Tablo 4.1. Deney motorunun teknik özellikleri
(Technical features of experimental motor)

Marka

Briggs and Stratton

Model

4 zamanlı hava ile soğutmalı

Çap (mm)

77.8

Kurs (Strok), (mm)

82.5

Kurs (Strok) hacmi (cc)

392.3

Güç (kW) max. 3600 dak-1

7.46

Moment (Nm) max. 2000dak-1

22,4

Buji Tırnak Aralığı

0,76

Avans (KMA°)
Yakıt Cinsi

10
Min.91 oktanlı

Gazi Üniv. Müh. Mim. Fak. Der. Cilt 22, No 1, 2007

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

İ. Batmaz

Tablo 4.2. 1800 d/dak. için ölçülen ve hesaplanan değerler (Measured and calculated values for 1800 rpm)
Hava tüketimi
Hidrojen tüketimi
Benzin tüketimi
Motor devri (d/dak.)
(MHava-kg/h)
(MHidrojen-kg/h)
(MBenzin-kg/h)
1800 d/dak. ( % 100 benzin)
16,56
1,16359
1800 d/dak. (% 4 hidrojen)
16,00
0,046
1,02712
1800 d/dak. (% 8 hidrojen)
15,42
0,093
0,868
1800 d/dak. (% 12 hidrojen)
14,77
0,139
0,720

Hidrojenin tehlikeli bir yakıt olmasından dolayı deney
düzeneğine güvenliği artırıcı ekipmanlar konulmuştur.
Bunlar sırasıyla alev geri tepme valfı, tek yönlü çek valf
ve sulu güvenlik sistemleridir. Deneylerde devir sayısını
ve kuvveti ölçen Cussons P8160 marka elektrikli dinamometre kullanılmıştır.
Deneylerde içten yanmalı motorların çeşitli parametrelerini ölçüp gösteren microprocessor kontrollü ve
kendi kendini kalibre edebilen MEA 1500 SL motor
test cihazı ile egzoz emisyonlarının ölçümü yapılmıştır. Cihaz karbon monoksiti, karbondioksiti, lamda’yı
(λ), hava yakıt oranını, oksijenin hacimsel yüzdesini
ve hidrokarbonun değerini ölçebilmekte ve ölçümleri
% 1 hassasiyetinde yapabilmektedir.
Hidrojen tüketiminin ölçülmesinde furness marka,
FC10 model akışmetre kullanılmıştır. Ölçüm aralığı 056 m/s’dir. Sıcaklık düzeltme katsayısı ± % 0,2 / °C’dir.
Yakıt sarfiyatı süresinin tespitinde Robic Sports Sc700 marka bir kronometre kullanılmıştır. Kronometrenin hassasiyeti 1 salisedir.
4.1. Yöntem (Method)
Deneylerde, çevre sıcaklığı ortalama 15 °C ve atmosferik basınç 92,8 mmHg’ir. Deneylere başlamadan önce
motor ayarları yapılmış ve motor yağı değiştirilmiştir.
Ölçümler, motor dinamometre ile yüklenerek yapılmıştır. Hava fazlalık katsayısı, hava ve yakıt debisi ölçülerek hesaplanmıştır. % 100 benzinle yapılan deneylerde, bütün devirler için karışım ayar vidası yardımıyla
yanma odasına alınan benzin miktarı değiştirilerek hava
fazlalık katsayısının 1 (λ=1) olması sağlanmıştır. Motor
devir sayısı, 1800 d/dak’dan 3200 d/dak.’ya kadar 200
d/dak. aralıklarla 8 değişik değerde ve hidrojen ilavesi
kütlesel olarak % 4, % 8, % 12 oranında gerçekleştirilmiştir. Bu işlemler % 100 gaz kelebek açıklığında
yapılmıştır. Motorun öz değerleri bulunarak hidrojen
yakıtı ile denemelere geçilmiştir. Hidrojen gazı ilave
edilerek yapılacak ölçümlerde, eklenecek kütlesel hidrojen gazı miktarı belirlenerek benzin miktarı azaltılmış
ve karışım yakıt (benzin+hidrojen) için lamda değeri
(λ=1) sabit tutulmuştur.

0,956
0,948
0,956
0,952

manifolduna verilmiştir. Motora verilen bu oranların
tespitinde aşağıda verilen Denklem (1) kullanılmıştır.
Ölçümler 1800…3200 d/dak. Aralığında motor yükü
azaltılarak-artırılarak yapılmıştır. 1800 d/dak. için
ölçülen ve hesaplanan değerler Tablo 4.2’de verilmiştir.
λ=

M Hava
⎛H
⎞
H
⎛
⎞
M Benzin × ⎜
⎟ + M Hidrojen ⎜
⎜ Y Hidrojen ⎟
⎟
⎝ Y Benzin ⎠
⎝
⎠

[1]

5. DENEY SONUÇLARI VE TARTIŞMA
(RESEARCH RESULTS AND DISCUSSION)

5.1. Motor momenti (Engine Torque)
Gerçekleştirilen motor deneyleri sonucunda tam yük
durumunda, H2 oranına bağlı olarak, güç, moment, özgül
yakıt tüketimi ve emisyonlar motor devrine bağlı olarak
aşağıda grafiklerle verilmiştir. Ölçümler 1800, 2000,
2200, 2400, 2600, 2800, 3000 ve 3200 d/dak’da yapılmıştır.
Şekil 5.1’de görüldüğü gibi motorun kendi yakıtı olan
benzinle yapılan deneyde maksimum moment 2000
d/dak’da 18,94 Nm iken bu devrin altında ve üzerinde
motor momenti düşmektedir. Kütlesel olarak değişik
oranlarda hidrojen ilavesi yapıldığında motor momentinin düştüğü ve yine maksimum momentin 2000
d/dak’da olduğu görülmektedir. Hidrojen miktarındaki
artış, Stokiyometrik oranın korunması için, içeriye alınan
benzin miktarının azalmasına ve volümetrik verimin
düşmesine bağlı olarak motor momentinde azalmaya
neden olmuştur. Bu azalma eğilimi motorun maksimum
momenti olmayan uç devirler için hidrojen miktarı arttıkça fazlalaşmaktadır.
20
19
18

Md (Nm)

Deneylerde hidrojen motora emme manifoldunda bulunan bir karıştırıcı vasıtasıyla verilmiştir.

λ

17
16

%100 Benzin

15

%4 Hidrojen
%8 Hidrojen

14

%12 Hidrojen
13
12

Motorun öz değerlerinin tespiti için ilk denemeler benzin
ile yapılmış ve daha sonra çift yakıtlı (benzin + hidrojen) denemelere başlanılmıştır. Hidrojen, % 4, % 8, ve
% 12 oranlarında hava ile karıştırılarak motorun emme
Gazi Üniv. Müh. Mim. Fak. Der. Cilt 22, No 1, 2007

1600

1800

2000

2200

2400

2600

2800

3000

3200

3400

Motor Devri (d/dak.)

Şekil 5.1. Farklı H2 oranlarındaki moment değişim
(Torque changes at various H2 rates)

143

İ. Batmaz

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

5,5

Motor Gücü (kW)

5
4,5
% 100 Benzin

4

%4 Hidrojen
%8 Hidrojen

3,5

%12 Hidrojen

3
160 180 200 220 240 260 280 300 320 340
0
0
0
0
0
0
0
0
0
0

Motor Devri (d/dak.)

Şekil 5.2. Farklı H2 oranlarındaki güç değişimi

5.2. Motor Gücü (Engine Power)
Şekil 5.2’de motor gücünün motor devrine bağlı olarak
değişimi ve kütlesel olarak 3 değişik oranda benzine
ilave edilen hidrojenin motor gücü üzerindeki etkisi
görülmektedir. Motor gücü, motor devrine bağlı olarak
artmaktadır. Hidrojen ilavesi ise, % 100 benzinle çalışmaya göre, motor gücü üzerinde azalmaya neden
olmaktadır (Şekil 5.2). Bu azalmanın motor devri
artışına bağlı olarak artması volümetrik verimin yüksek devirlerde düşük olmasından ve aynı devirler için
benzinli çalışmaya göre hidrojen ilavesinde gücün
azalması; yanma odasına alınan yakıtın ısıl değerinin
azalmasından kaynaklanmaktadır.
5.3. Volümetrik Verim (Volumetric Efficiency)
Şekil 5.3’te volümetrik verimin motor devrine bağlı
olarak değişimi ve kütlesel olarak 3 değişik oranda
benzine ilave edilen hidrojenin volümetrik verim
üzerindeki etkisi görülmektedir.

% Benzin
100
%H
4 idrojen

Vol. Ver.(%)

Hidrojenin çok düşük yoğunluğa sahip olması ve havanın yerini alması volümetrik verimin düşmesinin
asıl nedenidir. Hidrojen –253 °C’ye kadar gaz fazında
kalmaktadır. Maddeler özelikle hidrojen gaz fazında
iken çok düşük özgül hacim ve yoğunluğa sahip olduğundan, ağırlık olarak içeriye alınması gereken hidrojen hacim olarak büyük yer kaplamakta ve volümetrik
verimin düşmesine neden olmaktadır.

(Power

change at various H2 rates)

70

Tüm karışım oranlarında, motor devrinin en düşük
olduğu noktada volümetrik verim düşmüştür. Maksimum momentin en yüksek olduğu 2000 d/dak.’da volümetrik verim en yüksek noktaya çıkmıştır. 2000
d/dak’dan sonraki üst devirlerde motor devrinin artması içeriye alınan havanın momentumunun artmasına neden olmaktadır. Bu nedenle yüksek devirlerde
volümetrik verim düşmektedir.

5.4. Özgül Yakıt Tüketimi (Specific Fuel Consumption)
Şekil 5.4’de motor özgül yakıt tüketiminin motor devrine bağlı olarak değişimi ve kütlesel olarak 3 değişik
oranda benzine ilave edilen hidrojenin özgül yakıt
tüketim üzerindeki etkisi gösterilmektedir.
Şekil 5.4’de görüldüğü gibi özgül yakıt tüketimi 1800
d/dak’da, 328,7 g/kWh dir. Bu değer 2000 d/dak’da
307,3 g/kWh’a düşmüş ve devir yükseldikçe özgül yakıt
tüketimi yükselmiştir. Özgül yakıt tüketiminin en iyi
olduğu devir maksimum momentin görüldüğü 2000
d/dak’dır. Yakıt içerisine hidrojen gazı eklendiğinde,
özgül yakıt tüketiminde düşme görülmektedir. Hidrojenin yakıt içerisindeki konsantrasyonu arttıkça, özgül
yakıt tüketimdeki iyileşme artmaktadır. % 12 hidrojen
gazı ilavesiyle 2000 d/dak’daki 307,3 g/kWh’lik yakıt
tüketimi 253,9 g/kWh’ye düşmüştür. Tüm devirlerde,
benzinli çalışmaya göre hidrojen ilaveli çalışma, özgül
yakıt tüketimindeki iyileşmeyi devam ettirmiştir. Fakat
en iyi sonuç düşük devirlerde alınmıştır.
5.5. Karbon monoksit Emisyonları

(Carbon monoxide

Emissions)

Şekil 5.5’te motor egzozundan dışarı atılan karbon
monoksit emisyonlarının motor devrine bağlı olarak
değişimi ve kütlesel olarak 3 değişik oranda benzine

%H
8 idrojen

65

% H
12 idrojen
60
55
50
1600 1800 2000 2200 2400 2600 2800 3000 3200 3400
M D (d/dak.)
otor evri

Şekil 5.3. Hidrojen ilavesinin volümetrik verime etkisi
(Effect of hydrogen adding on volumetric efficiency)

144

Şekil 5.4. Hidrojenin ilavesinin özgül yakıt tüketimine
etkisi (Effect of hydrogen adding on specific fuel consumption)
Gazi Üniv. Müh. Mim. Fak. Der. Cilt 22, No 1, 2007

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

İ. Batmaz

yonu arttıkça hidrokarbon emisyonları düşmüştür. Benzinli çalışmada 1800 d/dak’da HC oranı 246 ppm iken,
% 12 hidrojen ilavesinde HC miktarı 130 ppm’e düşmektedir. 3200 d/dak’da benzinli çalışmada HC oranı
96 ppm iken, % 12 hidrojen ilavesinde HC miktarı
44 ppm’ye düşmektedir. Yakıta hidrojen ilavesi ile
birlikte hidrokarbon emisyonlarındaki düşme eğilimi
hızlı bir şekilde gerçekleşmektedir.
6. SONUÇLAR VE ÖNERİLER
(CONCLUSIONS AND SUGGESTIONS)

Şekil 5.5. Hidrojenin yakıttaki artışına bağlı olarak
karbon monoksit (CO) emisyonlarının değişimi (Variations
of carbon monoxide emissions depending on increasing of
hydrogen addition in fuel)

ilave edilen hidrojenin karbon monoksit emisyonları
üzerindeki etkisi görülmektedir.
Şekil 5.5’te görüldüğü gibi, motorun öz değerleri için
karbon monoksit oranları devir yükseldikçe düşmüştür.
Yakıt içerisindeki hidrojen gazı konsantrasyonu arttıkça motorun orta ve yüksek devirleri için karbon
monoksit emisyonları düşmüştür. Motor benzinle çalıştırılırken 1800 d/dak’da % 3,3 iken % 4 hidrojen
ilavesi yapıldığında % 2,02’ye düşmüş ve hidrojen
oranı arttıkça karbon monoksit emisyonlarında iyileşme
artmıştır. Motorun orta ve yüksek devirlerinde de bu
düşüş eğilimi görülmektedir.
5.6. Hidrokarbon Emisyonları (Hydrocarbon Emissions)
Şekil 5.6’da motor egzozundan dışarı atılan hidrokarbonların motor devrine bağlı olarak değişimi ve kütlesel
olarak 3 değişik oranda benzine ilave edilen hidrojenin hidrokarbonlar üzerindeki etkisi görülmektedir.
Şekil 5.6’da da görüldüğü gibi, motorun öz değerleri
için hidrokarbon emisyonları oranları devir yükseldikçe
düşmüştür. Yakıt içerisindeki hidrojen gazı konsantras-

Şekil 5.6. Hidrojen’e bağlı olarak hidrokarbon (HC)
emisyonlarının değişimi (Variations of hydrocarbon emissions
depending on increasing of hydrogen addition in fuel)

Gazi Üniv. Müh. Mim. Fak. Der. Cilt 22, No 1, 2007

Dünya nüfusunun hızla artması, mevcut enerji kaynaklarının yakın gelecekte yetersiz kalması, çevre kirliliğinin önemli boyutlara ulaşması alternatif enerji
kaynaklarının önemini artırmıştır. Bu çalışmada incelenen hidrojen hem çevre dostu olması hem de kolay
elde edilebilirliği nedeniyle yakın gelecekte rakipsiz
bir içten yanmalı motor yakıtı olacaktır. Çalışmada,
motor karakteristiğinin belirlenmesi amacıyla, deneyler
tam gaz kelebek açıklığında benzinle başlatılmıştır.
Benzinle ölçümler tamamlandıktan sonra yakıt içerisine
değişik oranlarda hidrojen ilavesi yapılmıştır. Motor
moment değerleri incelendiğinde, benzinli çalışmayla
maksimum motor momentinin 2000 d/dak.’da elde
edildiği görülmektedir. Yakıt içerisine % 4, % 8 ve % 12
oranlarında hidrojen gazı ilavesi motor karakteristiğini
değiştirmeyip maksimum momentin 2000 d/dak’da
oluşmasını sağlamıştır. Hidrojen gazı oranı arttıkça
volümetrik verim kötüleşmiş ve devir arttıkça moment
düşmeye başlamıştır. Ek yakıt ile maksimum momentin
oluştuğu en iyi oran % 4 olmaktadır. Hidrojen gazı
oranı arttıkça momentte azalma meydana gelmektedir.
Motor gücüde, motor momentine bağlı olarak düşüş
eğilimi göstermiştir. Hava fazlalık katsayısının deney
şartlarında 1 olarak belirlenmesi, her deneyde yanma
odasına alınan kütlesel yakıt miktarında değişime
neden olmuştur. Hidrojen gazının yoğunluğunun düşük
olması yanma odasına alınacak olan gaz yakıtın miktarında önemli oranda sınırlama getirmiştir. Hidrojen
gazının fazla yer kaplaması içeriye alınacak dolgu
miktarında da azalmaya neden olmuştur. Bu nedenle
yanma odasına alınan yakıt miktarında kütlesel olarak
azalma meydana gelmiştir. Yakıt miktarındaki azalma,
yakıtın ısıl değerinde düşüş meydana getirdiği için motor
momenti ve gücünde de azalmaya neden olmuştur.
Motorun standart çalışma şartlarında özgül yakıt tüketiminin en iyi olduğu nokta maksimum momentin en
yüksek olduğu noktadadır. Hidrojen ilaveli yakıtla elde
edilen özgül yakıt tüketimi değerleri motorun standart
değerlerinden daha iyi sonuç vermiştir. Hidrojen gazı
oranı arttıkça özgül yakıt tüketimindeki iyileşmede
artmaktadır. Yapılan çalışmada en iyi sonuç olarak
değerlendirilebilecek özgül yakıt tüketimindeki iyileşmenin nedeni, hidrojen gazının ısıl veriminin benzinin
ısıl veriminden daha yüksek olmasıdır. Hidrojen yanma
verimini artırdığından dolayı özgül yakıt tüketiminde
düşme meydana gelmiştir. Motorun çalışma şartlarında
eksik yanma sonucu oluşan karbon monoksit ve hidro-

145

İ. Batmaz

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

karbon emisyonları incelendiğinde motor devri arttıkça
azalmaktadır. Hidrojen gazı ilavesi karbon monoksit
ve hidrokarbon emisyonlarına iyileştirici yönde etki
yapmış ve kirletici emisyon sınıfında olan karbon
monoksit ve hidrokarbon oranını düşürmüştür. Bu
düşüş % 100 benzinli çalışmaya göre hidrojen katkılı
yakıt içerisindeki karbon yoğunluğunun düşmesinden
kaynaklanmaktadır. Ayrıca hidrojen yanma hızı yüksek
olduğundan eksik ve kısmi eksik yanma olayı azalmakta ve bu tip kirletici emisyonları azaltıcı yönde
etki yapmaktadır. Hidrojen gazının yakıt içerisine karıştırılmasıyla hidrokarbon emisyonlarında azalma
sağlanmış fakat hidrojen gazı miktarının yakıt içerisindeki oranının değiştirilmesi hidrokarbon emisyonlarında fazla bir değişiklik göstermemiştir.
Hidrojen, benzin içerisinde düşük oranlarda katkılı yakıt
olarak kullanılması sonucunda özellikle orta devirlerde yakıt tüketiminde ve emisyon değerlerinde iyimser
sonuçlar verdiği görülmektedir. Motor performansında
da görülen azalmanın giderilmesi volümetrik verimin
düzeltilmesi ile mümkün olacaktır. Hidrojen –253 °C’ye
kadar gaz fazında kalmaktadır. Özellikle hidrojen, gaz
fazında iken çok düşük özgül hacim ve düşük
yoğunluğa sahip olduğundan motorlarda düşük enerji
yoğunluğu nedeniyle bir verim düşüşü oluşturmaktadır.
Hidrojen yakıtı motorda sıvı olarak kullanıldığı taktirde
volümetrik verimdeki azalmanın giderileceği düşünülmektedir.

5.
6.
7.

8.
9.

10.
11.

12.
Sonuç olarak; hidrojen benzinli motorlarda bir karıştırıcı
ve depolama sistemi konularak fazla bir değişikliğe
gidilmeden ek yakıt olarak kullanılabilir. Böylece çevre
benzinli motorlardan kaynaklanan kirleticilerden büyük
ölçüde korunmuş olacaktır. Ancak hidrojenin geri tutuşma, depolama ve yüksek devirlerde erken ateşleme
gibi problemleri de büyük ölçüde çözüm beklemektedir.

13.

14.
SEMBOLLER (NOMENCLATURE)
HBen = Benzinin Stokiyometrik oranı için gerekli hava
miktarı(g/dak)
HHid = Hidrojenin Stokiyometrik oranı için gerekli
hava miktarı(g/dak)
YBen = Yanma odasına alınan benzin miktarı(g/dak)
YHid = Yanma odasına alınan hidrojen miktarı(g/dak)

15.

16.

KAYNAKLAR (REFERENCES)
1.

2.
3.

4.

146

Ültanır, M.Ö., “21. Yüzyıla Girerken Türkiye’nin
Enerji Stratejisinin Değerlendirilmesi”, TÜSİAD
Parlamento İşleri Komisyonu Raporu, İstanbul
12: 201-213, 1998.
İder, S.K., “Hidrojen Enerji Sistemi”, TMMOB
Metalürji Mühendisler Odası Metalürji Dergisi,
134: 1-8,2003.
“Hidrojen Enerjisi Teknolojisinin Dünyadaki
Gelişimi”,
www.youthforhab.org.tr/tr/yayinlar/enerji/hidrojen/
hidteknolojisi.html, 2003.
Dipioğlu İ. Hidrojenin Taşıt Üzerinde Üretimi
ve Petrol Kökenli Yakıtlarla Birlikte İçten

17.

18.
19.

Yanmalı Motorlarda Kullanımının İncelenmesi,
Yüksek Lisans Tezi, Selçuk Üniversitesi Fen
Bilimleri Enstitüsü, Konya, 5–7,1988.
Arsan, E.,Soruşbay, C., “Hidrojenin İçten Yanmalı
Motorlarda Yanma Performansı”, Mühendis ve
Makine Dergisi, 29(339): 23-28,1988.
Ciniviz, M., Haşimoğlu C., Uçar G., “Günümüzde
İçten Yanmalı Motorlarda Hidrojen Yakıtının Kullanılması”, Selçuk Üniv. On-Line Dergisi, 1-2, 2002.
Homan, H. S., deBoer P.C.T., Mclean W. J., “The
Effect of Fuel Injection on NOx Emissions and
Undesirable Combustion for Hydrogen – Fueld
Piston Engines”, SAE 780945, 1-17, 1978.
Atılgan İ., “Türkiye’nin Enerji Potansiyeline Bakış”,
Gazi Üniversitesi, Müh. Mim. Fak. Dergisi, 14:
17-30, 2000.
Temelci F.E., Taşıtlarda Alternatif Yakıt Olarak
Hidrojen Kullanımı, Yüksek lisans tezi, Yıldız
Teknik Üniversitesi Fen Bilimleri Enstitüsü,
İstanbul, 10-20, 2000.
ÜN.Ü.T, “21. Yüzyılın Enerjisi: Hidrojen”
E.M.O. YEKSEM 2003, II. Yenilenebilir Enerji
Kaynakları Sempozyumu, İzmir, 3-4, 2003.
Murcak,A., Dizel Motorlarında Hidrojenin Yakıt
Olarak Kullanılmasının Motor Performansına
Ve Egzoz Emisyonlarına Etkisinin Deneysel
Analizi, Yüksek Lisans Tezi Gazi Üniversitesi
Fen Bilimleri Enstitüsü, Ankara, 8, 2004.
Ateş, A., İçten Yanmalı Motorlarda Hidrojenin
Yakıt Olarak Kullanılması ve Depolama Problemleri, Yüksek Lisans Tezi, Selçuk Üniversitesi
Fen Bilimleri Enstitüsü, Konya,1-35, 1985.
Dincer, I., “Technical, Environmental and
Exergetic Aspects of Hydrogen Energy Systems”,
International Journal of Hydrogen Energy, 27:
265-285, 2002.
Petkov T., Veziroğlu, T.N., Sheffield, J.W., “An
Outlook of Hydrogen as an Automotive Fuel”,
International Journal of Hydrogen Energy, 14:
449-474, 1989.
Safgönül, B,. Soruşbay,C,. Ergeneman M,. Arslan
E., Özaktaş T,. “Motorlu Taşıtlarda Doğal Kullanımı ve Hidrojen Kullanımı”, DPT Proje No:
90K12 0670/17, 21–40, 1994.
Bayhan.M., Jankowski A. “İçten Yanmalı Motorlarda Egzoz Emisyonlarının Kontrolü” İstanbul
Teknik Üniversitesi-Uludağ Üniversitesi III
Yanma Sempozyumu, Bursa, 405, 1993.
Bayındır, H., Etanol-Benzin Karışımlarının
Benzinli Motorlarda Motor Karakteristikleri
Ve Hava Kirliliğine Etkileri, Doktora Tezi,
Fırat Üniversitesi Fen Bilimleri Enstitüsü, Elazığ,
50-51, 1998.
Kim..Y.T., Kim J.M., Lee J.T, Lee S.Y “A Study
on Developing the Hydrogen Fueled Engine of
the Direct injection Method.”, KHES, 1-15, 1992.
Moon K.J., Kim..Y.T, Lee J.T., Lee S.Y.,
“Performance Characteristics of Hydrogen-Fueled
Engine: With Direct Injection and Spark Ignition
System” SAE Paper 952498, 1995.

Gazi Üniv. Müh. Mim. Fak. Der. Cilt 22, No 1, 2007

Buji Ateşlemeli Motorlarda Yakıta Hidrojen İlavesinin Motor Performansına ve Egzoz Emisyonlarına Etkisinin…

20. Jorach, R., Enderle, C., Decker, R., “Development
of Low – NOx Truck Hydrogen Engine with High
Specific Power Output”, Int. J. of Hydrogen
Energy, 22(4) : 423–427, 1997.
21. Y.Jamal and M.L. Wyszynski “Onboard Generation
of Hydrogen-Rich Gaseous Fuels - A Review”,
International Journal of Hydrogen Energy
Vol. 19(7): 557–572, 1994.
22. Kondo, T., Lio,S., Hiruma, M., A Study on the
Mechanism of Backfire in Extarnal Mixture
Formation Hydrogen Engines”, SAE Paper No:
971704, 1997.
23. Apostolescu, N., Chiriac, R., “A Study of
Combustion of Hydrogen Enriched Gasoline in A
Spark Ignition Engine”, SAE Paper No: 9606603,
1996.
24. Glasson, N., Lumsden,G., Dingli,R., Watson,H.,
“Development of the Haji System for A MultiCylinder Spark Ignition Engine”, SAE Paper
No: 961104, 1996.
25. Çeviköz, B.M., Alternatif Motor Yakıtları ve
LPG’nin Motor Yakıtı Olarak Benzinle Deneysel
Olarak Karşılaştırılması, Yüksek Lisans Tezi,
İstanbul Teknik Üniversitesi Fen Bilimleri
Enstitüsü, İstanbul, 19-26, 1996.
26. Baker, R.E., Macpherson, I., “Future Transportation
Fuels and the Environment,” Automotive Engineering, 99(1), 27-29, 1981.
27. Bohacik, T., Maria, S.D., “Travbridge,C., Saman,
W., “Combustion Characteristic Of Electrolycally
Produced Hydrogen-Oxygen Mixture”, SAE Paper
No: 971703, 1997.
28. Bresheas R., Cotrill H., Rupe, J., “Partial Hydrogen Injection into Internal Combustion Engines
Effect on Emissions and Fuel Economy” Presented
at the First Symposium on Low Pollution Power
Systems Development, Ann Arbor, Michigan,
October 14-19, 1973.
29. Murray, R.G. ve Schoeppel R.J., “Emission and
performance Characteristics of an Air-Breathing
Hydrogen- Fuelled Internal Combustion Engine”,
Proc. 6th. Intersociety Energy Coversion Engrg
Conf (IECEC), Paper No:719009, 1971.

Gazi Üniv. Müh. Mim. Fak. Der. Cilt 22, No 1, 2007

İ. Batmaz

30. Stebar,R.F. ve Parks, F.B., “Emission Control with
Lean Operation Using Hydrogen- Supplemented
Fuel”, SAE Paper No. 740187, 1974.
31. Furuhama, S., “Hydrogen Engine Systems for
Land Vehicles”, Int. J. of Hydrogen Energy,
14(12 ): 907-913, 1989.
32. Rauckis M. J., McLean, W. J. “The Effect of
Hydrogen Addition on Ignition Delays and Flame
Propagation in Spark Ignition Engines”, Combustion Science and Technology, 19: 207-216, 1979.
33. Abdul, M., Al-Baghdadi, R.S., “Performance
Study of A Four-Stroke Spark Ignition Engine
Working Both of Hydrogen and Ethyl Alcohol as
Supplementary Fuel”, International Journal of
Hydrogen Energy 25:1005-1009, 2000.
34. Al-Janabi, H.A.S., Al-Baghdadi M.A.S., “A Prediction Study of the Effect of Hydrogen Blending
on the Performance and Pollutants Emission of A
Four Stroke Spark Ignition Engine”, Int. J. of
Hydrogen Energy 363-375, 1999.
35. Al-Baghdadi, M.A.S., Al-Janabi, H.A.S., “Improvement of Performance and Reduction of Pollutant Emission of A Four Stroke Spark Ignition
Engine Fueled with Hydrogen-Gasoline Fuel
Mixture”, Int. J. of Hydrogen Energy 76-91, 1999.
36. Al-Baghdadi, M.A.S. “Hydrogen-Ethanol Blending
As An Alternative Fuel of Spark Ignition Engines”,
International Journal of Hydrogen Energy,
1471-1477, 2001.
37. Sher, E., Hacohen, Y., “The Modeling of a SI 4Stroke Cycle Engine Fueled with HydrogenEnriched Gasoline”, International Journal of
Hydrogen Energy, 773-781, 1987.
38. Lucas, G. G., Richards, W. L., “The Hydrogen/
Petrol Engine S The means to Give Good Part
Load Thermal Efficiency”, SAE Paper No:
820315 (1982).
39. Yi, H. S., Min, K., Kim, E. S., “The Optimised
Mixture Formation for Hydrogen Fuelled Engines”,
Int. J. Of Hydrogen Energ, 25: 685-690, 2000.
40. Hoehn F. W., Dowdy, M. W., “Feasibility Demonstration of a Road Vehicle Fueled with
Hydrogen Enriched Gasoline”, SAE Paper No:
749105, 1974.

147


