Gazi Üniv. Müh. Mim. Fak. Der.
Cilt 27, No 2, 229-235, 2012

Journal of the Faculty of Engineering and Architecture of Gazi University
Vol 27, No 2, 229-235, 2012

İNTERNET ÜZERİNDEN UZAKTAN WEB KAMERA
KONTROLÜNÜN TASARIMI VE UYGULAMASI
Nurettin TOPALOĞLU
Bilgisayar Mühendisliği Bölümü, Teknoloji Fakültesi, Gazi Üniversitesi, Ankara
nurettin@gazi.edu.tr
(Geliş/Received: 27.12.2011; Kabul/Accepted: 15.02.2012)
ÖZET
Birçok insan, işyerlerindeki makinelerini internet kullanarak uzaktan kontrol etmek ve işyerlerini internet
üzerinden eşzamanlı izlemek istemektedirler. Bu çalışmada, bilgisayar destekli ve internet üzerinden kablosuz
olarak adım motor aracılığı ile web kamerasının denetimi ve sistemin kurulu olduğu bölgenin eşzamanlı
izlenilmesi gerçekleştirilmiştir. Sistem gerektiği zaman başka bir bölgeye kurulabilmektedir. Tasarlanan
sistemde görüntü aktarma paneli Macromedia Flash 8 kullanılarak, kullanıcı ve yönetici için ayrı ayrı
tasarlanmıştır. PHP ve HTML ile web arayüzü hazırlanırken kullanıcı paneli internet sayfasının içine
gömülmüştür. Sunucu bilgisayar Apache Server ve Macromedia Flash Media Server 2 ile yayın yapmaktadır.
Delphi programlama dili ile yazılan program aracılığı ile internet üzerinden yapılan talebe göre paralel porta
bilgi gönderilmektedir. Paralel porttaki bilgi önce adım motorunun sürücü devresini tetiklemiş sonra bu sinyal
RF vericiden RF alıcı devreye aktarılmıştır. RF alıcı devreye gelen ve kodu çözülen bilgi doğrudan adım
motorunun uçlarına uygulanarak web kamerasının konum değiştirmesi sağlanmıştır. Tasarlanan sistem bir
sınavın gözetlenmesinde uygulanmış ve başarılı bir izleme gerçekleştirilmiştir.

1. GİRİŞ (INTRODUCTION)
Günümüzde, ev ve iş yaşantısını kolaylaştırmak ve
günlük hayattaki faaliyetleri daha kolay yapabilmek

için teknoloji daha yaygın kullanılmaktadır. Gelişen
teknolojiye bağlı olarak, internet ve uzaktan kontrol
sistemleri yeniçağın vazgeçilmez bir unsuru haline
gelmiştir [1]. İletişim sektöründeki bu hızlı gelişmeye

N. Topaloğlu

İnternet Üzerinden Uzaktan Web Kamera Kontrolünün Tasarımı ve Uygulaması

paralel olarak insanlar bulunduğu mekândan internet
veya kablosuz sistemler aracılığıyla ev veya işyerini
izlemek ve kontrol etmek istemektedirler.
Uzaktan kontrol ve görüntüleme sistemleri aynı
zamanda robot teknolojilerinde de kullanılmaktadır.
Bir robot taşıtın üzerine bağlanan mini kamera ile
uzaktan görüntü sinyalleri, kumanda merkezine
gönderilmekte buradan kullanıcı yine uzaktan radyo
sinyalleri ile taşıtı kumanda etmektedir [2]. Carelli R.
ve arkadaşları küçük bir robotun uzaktan görsel olarak
kamera ile izlenmesi ve non-lineer olarak kontrolü
üzerine bir çalışma yapmışlardır [3]. Bu tür
sistemlerde uzaktan kumandalı bir araç üzerinde
bulunan kamera yardımıyla bilgisayar başındaki
kullanıcı kumanda ettiği aracın hangi yöne gittiğini
rahatlıkla görebilmesi sağlanabilir [4]. Aynı zamanda
bu tür otomasyon ve kontrol sistemlerinin
vazgeçilmez bir parçası olan kameraların tam bir
güvenlik işlemi için her eksende hareketlilik kabiliyeti
olmalıdır [5]. Bilgisayar Kontrollü Kameralı Robot
Kol üzerindeki kamera sayesinde bulunduğu
ortamdan
kontrol
edildiği
ortama
görüntü
aktarabilmektedir. Bu aktarım sayesinde kullanıcı
kolun bulunduğu ortamı görebilmekte ve bulunduğu
ortamdaki bilgisayar üzerinden kola istediği
hareketleri yaptırabilmektedir [6].

bilgisayara bağlı bir web kamerasından aldığı
görüntüyü internet üzerinden başka bir bilgisayara ve
GPRS yoluyla bir cep telefonuna aktarımının
sağlanmasına yardımcı olmaktadır [11, 12].
Bu çalışmada, bilgisayar destekli ve internet
üzerinden kablosuz olarak step motor aracılığı ile web
kamerasının denetimi ve sistemin kurulu olduğu
bölgenin internet üzerinden eşzamanlı izlenilmesi
gerçekleştirilmiştir. Burada hedef alınan bölge, eğitim
kurumlarında gerçekleştirilen sınavların kamera ile
gözetlenmesi ve izlenmesidir. Sınavların güvenli ve
uygun şekilde yapılabilmesi için gözetmen yerine
geçebilecek ve istenildiğinde hem gözetmen hemde
kamera aynı anda kullanılabilecektir. Ortam kaydı
gerçekleştirildiğinden
dolayı,
ileride
öğrenci
tarafından sınavlara yönelik yapılabilecek itirazlara da
bir cevap niteliği taşıyacaktır. Sistem modüler yapısı
sebebiyle istenildiğinde başka bir sınıfa veya
laboratuvara taşınabilmektedir.
Tasarlanan bu sistemi diğerlerinden ayıran en önemli
unsurlar; maliyetinin ucuz olması ve kişisel
bilgisayarların sunucu bilgisayar olarak kullanılması
sebebiyle sistem yönetiminin daha kolay olmasıdır.
2. MATERYAL VE METOT

(MATERIAL AND

METHOD)

Uzaktan eğitimin her geçen gün daha da önem
kazandığı günümüzde eğitim ve öğretimin
vazgeçilmez unsurları olan laboratuarlarında uzaktan
erişebilir olması ve öğrencilerin laboratuar
imkânlarına sadece derslerde ve uygulama saatlerinde
değil her zaman ve her yerden erişebilmeleri önemli
bir aşama olacaktır [7, 8]. Uzaktan eğitimde en
önemli şartlardan biriside kameranın güvenli bir
şekilde kontrolünün sağlanmasıdır. Uzaktan eğitimde
deneyin güvenle yapılabilmesi ve bilgisayar başındaki
deney operatörünün standı izlemesi için kameradan
yararlanılmıştır. Operatör tehlikeli bir durumda
deneyi bilgisayardan durdurabilmektedir [9]. İstemci
arayüz yazılımı ile uzaktaki bir deney ortamına
bağlantı kurularak yapılan deneylerin gerçek zamanlı
olarak gözlemlenebilmesi mümkündür. Sistem
görüntü ile beraber ses de aktarabildiği için
fakültelerde derslerin internet üzerinden canlı
izlenilmesinde veya sınav sırasında öğrencilerin
internet üzerinden izlenilmesinde kullanılabilir [10].
Bu sistemlere kontrol sistemleri de eklenerek internet
üzerinden görüntülü ameliyat gerçekleştirme gibi
çeşitli ileri düzey amaçlar için kullanışlı hale
getirilmektedir.
Dünyanın birçok yerinde web üzerinden güvenlik ve
izleme sistemlerinin yaygın bir şekilde kullanıldığı
görülmektedir. Bunlardan en yaygın olanı,
www.earthcam.com gibi siteler JAVA uygulamaları
kullanarak çeşitli yerlere yerleştirdikleri kameralarla
dünyanın belli merkezlerinden görüntü yayını
yapmaktadır. Bu tür JAVA uygulamaları, çalıştığı

230

2.1. Multimedyanın Ağ Üzerinden İletimi ve
Protokoller (Transmission of the Multimedia on the
Network and Protocols)

Multimedya verilerin ağ üzerinden aktarımı yüksek
yoğunluklu ve kesintisiz paket akışı gerektirdiğinden
veri akışını sağlayan protokollerin paket kayıplarını
en aza indirebilme ya da kaybolan paketleri çok çabuk
bir şekilde tamamlayabilme, multicast vb. yayın
türlerini destekleyebilme gibi özelliklere sahip olması
gerekmektedir.
İnternet’in popüler protokolü TCP/IP, klasik anlamda
veri aktarımı için tasarlanmıştır. Bu protokol düşük
bant genişliğinde çalışır ve veri transferini
geribildirimle sürekli kontrol ettiğinden paketleri
multimedya veri transferinin gereksindiği ölçüde hızlı
ve ardışık olarak göndermeye uygun değildir. Bunun
yanında TCP protokolünün multicast desteği yeterli
ölçüde verimli değildir. Bundan ötürü multimedya
dosyalarının ağ üzerinden aktarımı genellikle UDP
(User Datagram Protokol) ile yapılır. UDP,
multimedya veriyi datagram adı verilen küçük
paketler halinde ardışık ve seri halde gönderir.
Multimedya verilerin UDP ile transferi basit ama hızlı
ve verimli bir iletişim şekli olmakla birlikte paket
kayıpları mümkündür. Paketlerin gönderildikleri sıra
ile istemciye ulaşma garantisi yoksa da bu kayıplar
eksik paketlerin istemci tarafından tekrar istenmesi
gibi hata kontrol ve telafi mekanizmaları ile en aza
indirgenebilmektedir [11,13-15].

Gazi Üniv. Müh. Mim. Fak. Der. Cilt 27, No 2, 2012

İnternet Üzerinden Uzaktan Web Kamera Kontrolünün Tasarımı ve Uygulaması

Web sunucusundan multimedya verilerin aktarılması
web tarayıcısının sunucudan istekte bulunması ile
başlar. Sunucu, bunun karşılığında video ya da ses
dosyasının kendisi yerine istenen multimedya
dosyasını tanımlayan bir meta dosyası gönderir. Bu
dosya çalıştırılacak olan video ya da ses dosyasının
tam adresini içerir. Bir sonraki adımda tarayıcı medya
oynatıcıyı aktive eder ve meta dosyasını medya
oynatıcıya aktarır.
Ağ üzerinden multimedya verilerin aktarılması için
tasarlanmış en temel protokoller RTP (Real-time
Transport Protocol), RTSP (Real Time Streaming
Protocol) ve RTCP (Real Time Control Protocol)
protokolleridir. Bu protokoller, UDP tabanlı
protokollerdir [10].
RTP protokolü gerçek zamanlı veri paketlerinin
aktarılmasını sağlar, paketlerin transferi sırasında hata
kontrolü ve hataların düzeltilmesi ile ilgilenmez. RTP,
multicast protokolü olarak tasarlanmış olmakla
birlikte unicast uygulamaları da destekler; video
konferans, bas konuş ve ip-telefon sistemlerinde
kullanılmaktadır [10].
RTCP protokolü, multimedya veri transferi sırasında
RTP protokolü ile birlikte çalışır. RTCP bir nevi
kontrol protokolü görevi görür. Veri akışı sırasında
RTP'ye eşlik etmesine rağmen hiçbir veri paketi
taşımaz. RTCP ile gönderilen paketler, gönderim
hataları hakkında bilgi toplar ve istemci ile sunucu
arasındaki bağlantının verimliliği konusunda geri
besleme sağlar. Byte cinsinden gönderilen paket
boyutu, kaybolan paketler, paketler arasındaki
gecikmeler ve genel aktarım sırasındaki gecikmeler
hakkında istatistikî bilgiler toplar. Çeşitli yazılımlar
vasıtası ile de bu bilgiler işlenip sunucudan verilen
servisin verimliliği, kalitesi, ağ yapısının yeterliliği
gibi konularda bilgi edinilebilir [10].
Medya oynatıcı sunucu ile ilk bağlantısını TCP
protokolü ile yapar ve sunucuya HTTP isteği
gönderir. HTTP, multimedya veri transferi sırasında
istemcinin kullanmak isteyeceği, "oynat" (play)
dışında "duraksat" (pause), "ileri" (forward) ya da
"geri" (backward) gibi komutları uygulamak için
tasarlanmadığından medya oynatıcı bu komutları
yerine getirebilmek için RTSP protokolünü kullanır.
RTSP, istemcinin uzaktaki medya sunucusunu kontrol
edebilmesi için tasarlanmış ve RTP kullanan bir
protokoldür [10, 12]. Medya oynatıcı sunucudan
aldığı video adres bilgilerini URL üzerinden “rtsp://”
komutuna yerleştirir ve sunucu ile istemci arasında
RTP üzerinden bir kanal oluşturularak medya
sunucusundaki video dosyasının aktarımı başlar.
İstemcinin “oynat” komutu ile video sunucudan
istemciye doğru akmaya başlar. “Duraklat” komutu ile
medya akışı geçici olarak durdurulur fakat bağlantı
koparılmaz. “Bağlantıyı Kopar” komutu ile istemci ile
sunucu arasındaki oturum sonlandırılır.“Sola Dön” ve
“Sağa Dön” komutu ile bu istek önce sunucu

Gazi Üniv. Müh. Mim. Fak. Der. Cilt 27, No 2, 2012

N. Topaloğlu

bilgisayara iletilir, buradan paralel porta bağlı adım
motor sürücü devre tetiklenir ve sinyal RF verici
modül ile RF alıcı modüle iletilerek web kamera
istenen yöne döndürülür
2.2. Radyo Frekans Transmisyonu (Radio Frequency
Transmission)

Sistemde bilgi aktarımı için 433 MHz hazır Radyo
Frekans (RF) bir alıcı ve verici modül kullanılmıştır.
Data iletmek RF sinyallerinin diğer gürültü sinyalleri
ile karışmaması için kodlanması gerekir. RF verici
modülü 433 MHz ile serbest salınırken girişine gelen
kodlanmış veriyi modüle eder ve anteninden uzaya
yayımlar [15]. Bu modülasyon işlemini genlik,
frekans vb. gibi modülasyon türlerinden biri ile yapar.
İstenilen bilgiyi taşıyıcı frekansı ile modüle etmeden
önce kodlamak gerekir. Şekil 1’de görüldüğü gibi
kodlanmış bilgiler RF modülüne verilir ve taşıyıcı ile
modüle edilmiş kodlanmış bilgiler uzaya salınır.
Kodlama işlemi sistemde çok önemlidir. Kodlama
işlemi verici ile alıcıyı senkronize etmek, aynı
frekansta yayın yapan birçok vericiyi adreslemek,
ilgili adresteki gerekli veriyi almak gibi faydalar
sağlar. Alıcıya ulaşan bilgiler tekrar RF modülü ile
demodüle edilir, taşıyıcı süzülür ve saf kare dalga
şeklinde gönderilen bilgiler çıkıştan alınır [15,16].

Şekil 1. Bilgi aktaran RF kodlayıcı ve kod çözücünün
blok diyagramı (RF coding that transmits the information and
block diagram of the decoder)

3. SİSTEMİN TASARIMI VE UYGULAMASI
(DESIGN OF THE SYSTEM AND APPLICATION)

Şekil 2’deki blok şemada görüldügü gibi, sistemde
sunucu bilgisayar, kullancılar için web arayüzü, RF
verici ve alıcı modül, step motorlu devre ve bu
devrenin üzerine monte edilmiş bir kamera
bulunmaktadır.
Kullanıcılar
kısmında;
web
sayfasından
kullanıcıların
yayını
uzaktan
izleyebilmesi,
kameranın
pozisyonunu
değiştirebilmesi için uygun bir web arayüzü
hazırlanmıştır.
Internet

User
RF TX
MODÜL
Server

Adım motor
Sürücü

RF RX
MODÜL
Adım motor
Sürücü

User

Şekil 2. Gerçekleştirilen sistemin blok şeması

(Block

scheme of the performed system)

231

N. Topaloğlu

İnternet Üzerinden Uzaktan Web Kamera Kontrolünün Tasarımı ve Uygulaması

Sunucu kısmında; tüm sistem için gerekli yazılımlar
ve programlar bulunmaktadır. Sistemin yayın
yapabilmesi için Apache Server ve Flash Media
Server Kurulu olmak zorundadır. Görüntünün
aktarımı için yönetici ve kullanıcı panellerinin
hazırlanması Flash 8’de Action Script dili ile
yazılmıştır. Web arayüzü Dreamweaver 8 programı
üzerinden PHP ve HTML kodları ile hazırlanmıştır.
MySQL ile veri tabanında tutulan kullanıcı bilgileri
sisteme giriş için kullanılmaktadır. Paralel port
kontrolü için Delphi görsel programlama dili ile
yazılmış program ve bu programın kullandığı “io.dll”
dosyası hazırlanmıştır.
Adım motorunun sürücü devresi kısmında, kameranın
pozisyonunu değiştirmek için kullanılan devre
bulunmaktadır. RF verici ve alıcı modül kısmında 433
MHz hazır RF verici ve alıcı kullanılmıştır. Kamera
kısmında herhangi bir kamera kullanılabilir.
3.1. Yönetici Paneli (Administrator Panel)
Yayını başlatmak için Şekil 3’de görülen Flah 8’de
Action Script kodları ile oluşturulmuş bir panel
bulunmaktadır.

Şekil 3. Yönetici paneli ile ses ve görüntü aktarmı
(Transmission of the audio and image by the administration panel)

Şekil 3. de 1 numara ile gösterilen kısımdan
Modem/DSL/LAN/Custom
seçenekleri
ile
kullanılacak bantgenişliği buna paralel olarak görüntü
kalitesi belirlenmektedir. 2 numaralı kısımda yayın
durumunu göstermektedir. 3 numaralı kısımda ses ve
görüntü gönderme bölümü bulunmaktadır.
Yönetici panelindeki görüntü ekranının üzerine imleç
ile gelindiğinde şekildeki simgeler çıkmaktadır. Şekil
4’de 1 numara ile gösterilen kısımdan canlı yayın
sonlandırılmaktadır. 2 numaralı kısımdan görüntü
aktarımı durdurulurken oturum kapatılmaz. 3 nolu
bölümden ses aktarımı durdurulurken 4 nolu bölümde
ise aktarılan sesin seviyesi gözükmektedir.

Şekil 4. Yönetici panelinde ses ve görüntü aktarımını
durdurma (Pause of audio and image transmission in the
administrator panel)

3.2. Kullanıcı Paneli (User Panel)
Şekil 5’de görüldügü gibi, kullanıcı paneli web
sayfası içine gömülmüştür. Kullanıcılar internet
üzerinden
sadece
kamerann
pozisyonunu
değiştirebilirken görüntü kalitesi ve bant genişliği gibi
ayarlara müdahale edemezler.

Şekil 5. Web sayfasındaki kullanıcı panelinin
görüntüsü (Display of the user panel on the web page)
3.3. Donanım Yapısı (Hardware Structure)
Şekil 6’da Paralel port ile Adım Motor Sürücü devresi
ve RF verici modül bağlantı devresi görülmektedir.
Bu devre için dört adet BD–139 çok amaçlı transistor
kullanılmıştır. Çünkü adım motorunun 4 tane
kutbundan bilgi verilmektedir. Delphi görsel
programlama dili yardımı ile paralel portun D0-D4
uçlarına sinyal gönderilir. D0 ucuna gönderilen sinyal
470Ω’luk sınırlama direnç üzerinden Q4 transistörünü
tetikler. Q4 transistörü iletime geçtiğinde RF verici
modülün Giriş Ucu 1 aktif olur ve sinyal verici
tarafından kodlanarak atmosfere salınır.
Sırası ile paralel portun diğer data uçlarına da bilgi
gönderilerek ilgili transistörler tetiklenir ve sinyaller
verici tarafından kodlanıp atmosfere salınır. Burada

232

Gazi Üniv. Müh. Mim. Fak. Der. Cilt 27, No 2, 2012

İnternet Üzerinden Uzaktan Web Kamera Kontrolünün Tasarımı ve Uygulaması

adım motoru sürecek sinyal RF olarak RF alıcı
modüle gönderilmiştir.

Şekil 6. Paralel port, adım motor sürücü, RF verici
modül bağlantı devresi (Parallel port, stepping motor driver,

N. Topaloğlu

kullanıcılı bir işletim sistemi olan Windows 7
üzerinde çalışması beraberinde portlara erişim
zorlukları getirmektedir. Bunun gibi kısıtlamalardan
kurtulmak ve sistemde portlara müdahale edebilmek
için sistem klasörüne eklenen bir “io.dll” dosyası ve
bunu kullanan bir program yazılmıştır. İnternet
sayfasından kullanıcı sağa dönme ve sola dönme
butonuna bastığında PHP sunucu, bilgisayardaki sağa
ve sola döndüren “exe” dosyasını çalıştırır ve gerekli
bilgiyi porta iletilir.
Şekil 8’deki akış diyagramından da görüldügü gibi,
öncelikle bu “io.dll” dosyasının varlığı kontrol
edilmekte, sistemde bulunmuyorsa hata uyarısı
verilmekte ve daha sonra portlara bilgi aktarımına
geçilmektedir. Adım motorunu çalıştırmak için
portlara
bilgiler
Hexadesimal
olarak
gönderilmektedir.

RF transmitter module connection circuit)

Şekil 7’de RF alıcı modül ve adım motorlu devre
görülmektedir. RF verici modül tarafından kodlanıp
havaya salınan sinyaller RF alıcı modüle ulaşır. RF
alıcı modül, RF verici modülün kodladığı bu
sinyalleri çözer ve bu bilgilere göre adım motor
dönme hareketini gerçekleştirir. Devredeki ledler,
sistemin gerçekleştirme aşamalarında RF vericiden
RF alıcıya bilgi geldiğinden emin olmak için
konulmuştur.

Şekil 8. Bilginin paralel porta gönderilmesi işleminin
akış şeması (Block scheme of the process for the transmission of
the information to the parallel port)

3.3.2. Web sayfası üzerindeki kameranın pozisyon
kontrolü (Supervision of the position control of the camera on
the web page)

Şekil 7. RF alıcı modül ve adım motor bağlantı
devresi (RF receiver modules and stepping motor connection
circuit)

Adım motorlar normal DC motorlar gibi enerji
verdikçe çalışmamaktadır. Dört adet kutbu
bulunmakta ve sıra ile enerji verdikçe bir yöne aynı
sırayı tersten verince de diğer yöne dönmektedir.
Burada çok dikkat edilmesi gereken nokta bu sıranın
iyi belirlenmesidir.
3.3.1. Bilginin paralel porta iletilmesi (Transmission of
the data to the parallel port)

Adım motorunu internet üzerinden sürebilmek için
paralel pottan bilgi gönderilmektedir. Sistemin çok

Gazi Üniv. Müh. Mim. Fak. Der. Cilt 27, No 2, 2012

Adım motoru devresi ile Wireless veya RF kamerası
açı
kavramı
olmadan
internet
üzerinden
çevrilebilmektedir. Şekil 5’de görüldüğü gibi,
kullanıcılar istedikleri konuma getirmek için web
sayfasında yayın yapılan bölümün alt kısmında sağ ve
sol
butonları
kullanmaktadırlar.
Kullanıcının
döndürme işlemi için Wireless veya RF kamera
kullanıldığı için belirli bir açı alanı yoktur.
Kamera kontrolü yapan her kullanıcı için MySQL ile
kullanıcı bilgilerinin bulunduğu bir veritabanı
oluşturulmuştur. Kullanıcı şifreleri bu veri tabanına
aktarılırken md5 ile şifrelenerek aktarılmaktadır.
Böylece veri tabanının istenmeyen bir kişinin eline
geçmesi halinde şifreleri çözmesi engellenmiş ve
sistem korunmuştur. Web sitesinden kullanıcılar
sisteme girişte kullanıcı adı ve şifre ile giriş yapmakta
eğer üyelik yoksa üyelik yaptıktan sonra sisteme
girebilmektedirler.

233

N. Topaloğlu

İnternet Üzerinden Uzaktan Web Kamera Kontrolünün Tasarımı ve Uygulaması

3.3.3. Alarm sistemi (Alarm system)
Sistem harekete duyarlı çalışmaktadır. Alarm sistemi
aktif/pasif hale getirme işlemleri yapılmaktadır.
Kameranın önünde oluşan hareketlenme ile
bilgisayarın alarm sistemi devreye girmekte siren
sesleri çalmaya başlamaktadır. Ayrıca bilgisayarda
açılan web sayfasında alarmın devreye girdiğini
belirten bir uyarı penceresi çıkmaktadır.
Alarm sisteminin harekete duyarlı çalışması için
herhangi bir sensör kullanılmamıştır. Görüntüdeki
hareket hızı % 30’ u geçiyorsa ve sistem devrede ise
alarm devreye girmektedir.
4. SİSTEMİN UYGULANMASI

eşzamanlı izleyebileceklerdir. İlk önce sistem yerel
ağda bir terminal bilgisayar server hizmeti verecek
şekilde hazırlanarak yayına açılmış ve daha sonra
statik bir IP numarası ile sistemin kurulu olduğu
makina server hizmeti verecek şekilde ayarlanarak
internetten kamera denetimi yapılmıştır.
Bu sistem, bir sınavda sınav denetimi amacıyla
kullanılmış ve öğrencilerin davranışları kamera
sayesinde başarılı bir şekilde denetlenmiştir. Bu
uygulama baz alınarak öğrenciler istedikleri takdirde
okul dışından derslerini internet üzerinden takip
edebileceklerdir. Öğrenci velileri kendilerine verilen
şifrelerle internet üzerinden çocuklarının derslerini
izleyebileceklerdir.

(APPLICATION OF

SYSTEM)

İnternet üzerinden uzaktan kamera kontrol sisteminin
temel amacı, eğitim kurumlarında gerçekleştirlen
sıvların güvenli bir ortamda yapılması ve sınav
süresince ortamın izlenmesidir. Sistem deneme amaçlı
olarak sınav yapılan bir ortamda denenmiş ve başarılı
olmuştur. Şekil 9’da sınav sırasında elde edilen
kayıtlardan bir anı göstermektedir. Bu uygulamada,
sınav yapılan derslikte uygun yere yerleştirilen bir
adet kameranın internet üzerinden, öğretim
elemanının odasından takibi yapılmıştır. Sınav
sırasında gözetmen kullanılmamış ve ortam sınav
öğretmeninin odasından izlenmiştir. Bazı zamanlarda
ise ortam canlı olarak anında gözlenmemiş, daha
sonra kayıtlar incelenerek sınav sırasındaki öğrenci
davranışları ve sınıf ortamı incelenmiştir.

Ayrıca bu sistem kreşlere kurularak ebeveynler,
bakıcıların çocuklarına nasıl davrandığını izleyebilir
ve
gönül
rahatlığı
ile
çocuklarını
kreşe
bırakabilecekler.
Piyasada güvenlik amaçlı kullanılan sistemlere
nazaran oldukça ucuz olan bu sistemin en büyük
avantajı, siteyi yayınlamak için ayrıca bir alan
alınmasına gerek yoktur. Kullanılan web kamerasında
yeterli çözünürlük olmadığında kontrol iletişimi iyi
durumdadır, fakat kamera çözünürlüğü arttırıldığında
ise görüntünün eş zamanlı olarak aktarılmasında biraz
gecikmeler olmaktadır. Bu da özellikleri iyi olan bir
makinenin server olarak kullanılması ve yüksek bant
genişliğine sahip bir bağlantının tercih edilmesi ile
giderilebilir.
KAYNAKLAR (REFERENCES)
1.
2.

3.
4.
Şekil 9. Uygulama sırasında elde edilen bir kayıt
görüntüsü (A recording image obtained during the application)
Sınav ortamının izlenmesi uygulamasında gözetmene
ihtiyaç duymadan sınav bir kamera ile uzaktan
gözetlenmiş ve sınavın sessiz bir ortamda ve güvenli
geçmesi sağlanmıştır.
5. SONUÇ VE DEĞERLENDİRME

(RESULT AND

EVALUATION)

Gerçekleştirilen bu sistem sayesinde insanlar
işyerlerindeki birçok makineyi internet üzerinden
kontrol edebilecek ve işyerlerini internet üzerinden

234

5.

6.

İnal, K., Akcayol, M.A, “GSM Tabanlı Akıllı Ev
Uygulaması”, Bilişim Teknolojileri Dergisi,
2(2), 37- 43, 2009, Ankara.
Çayıroğlu, İ., ve Şimşir, M., “PIC ve Step
Motorla Sürülen Bir Mobil Robotun Uzaktan
Kamera Sistemi ile Kontrolü”, Erciyes
Üniversitesi Fen Bilimleri Enstitüsü Dergisi,
24(1-2), 1-16, 2008, Kayseri.
Carelli R., at all, “Robotics and Autonomous
Systems”, 54, 805-807, 2008.
Çavuşoğlu İ., Kırmızı F., “Seri Port İle
Haberleşebilen Uzaktan Kumandalı Kameralı
Araç”,
http://www.emo.org.tr/ekler/51c69da77c98612_e
k.pdf, 2010.
Öner, Y., Gürdal, O., Çetin, E., ve Çetin, M.,
“Küresel Motor Tabanlı Güvenlik Otomasyonu”,
Endüstri&Otomasyon Dergisi, 122, 16-19,
2007.
Taşkaya, H. O., Özgür, D., Özyılmaz, L., “
Bilgisayar Kontrollü Kameralı Robot Kolu
Tasarımı”
Elektrik-Elektronik-Bilgisayar
Mühendisliği Sempozyumu ve Fuarı, 06-10
Aralık 2006

Gazi Üniv. Müh. Mim. Fak. Der. Cilt 27, No 2, 2012

İnternet Üzerinden Uzaktan Web Kamera Kontrolünün Tasarımı ve Uygulaması

7.

Arslan, M., Atabaş, İ., Erişen, A., Uzun İ.,
“Uzaktan
Erişimli
Kontrol
Laboratuarı
Uygulamaları”,
II.
Elektrik
Elektronik
Bilgisayar
Mühendislikleri
Eğitimi
Sempozyumu
Bildirileri,
http://www.emo.org.tr/ekler/a974f5eba194869_e
k.doc, 2008.
8. Bayılmış, C., Çakıroğlu, M., Öztürk, S.Ş.,
Çankaya, İ., “Development of Web Based
Remote Monitoring System For Wireless Sensor
Networks Using MatLab Web Server”, Journal
of The Faculty of Engineering and
Architecture of Gazi University, 25(2), 371379, 2010.
9. Bayır, R., ve Elen, A., “Bilgisayar Destekli
Otomotiv Test Standının İnternet üzerinden
Uzaktan Eğitim Amaçlı Kullanımı İçin Kullanıcı
Arayüzlü Yazılım Tasarımı”, 5. Uluslar arası
İleri Teknolojiler Sempozyumu, 2007-2012,
2009.
10. Gezer, A., ve Koçer, S., “Uzaktan Eğitimde Sesli
ve Görüntülü Yayınların İnternet Üzerinden
Aktarılması”, Bilişim Teknolojileri Dergisi, 2
(1), 2008, Ankara.
11. Görgünoğlu, S., ve Gök, M., “Görüntü
Yakalama Aygıtlarından Alınan Görüntülerin
GPRS Teknolojisi ile Taşınabilir Cihazlara

Gazi Üniv. Müh. Mim. Fak. Der. Cilt 27, No 2, 2012

N. Topaloğlu

Aktarılması”, 5. Uluslararası İleri Teknolojiler
Sempozyumu (IATS’09), 13-15(1), 266-271,
2009, Karabük.
12. Bistak, P., Beranek, M., “Java Client Server
Applications For Remote Laboratory Based on
MatLab and Com.” 7th International
Conferance Virtual University VU06, 135-139,
2006, Slovakia.
13. Erkan, N., Becerikli, Y., Aksakallı, C., "İnternet
Protokolü Üzerinden Ses İletimi Ve Bir Yazılım
Uygulaması Gerçeklenmesi", 12. Elektrik
Elektronik
Bilgisayar
Biyomedikal
Mühendisliği Ulusal Kongresi ve Fuarı, 14-18,
2007.
14. Gunes, İ., and Akinlar, C., “UTCP: Unordered
Transmission Control Protocol (TCP) for High
Throughput Bulk Data Transfer”, Scientific
Research and Essays, 6(15), 3309-3316, 2011.
15. Olçum, K., Acartürk, C., “Web Tabanlı Yayınlar
ve ODTÜ-TV Uygulaması”, Akademik Bilişim,
9-11 Şubat 2006, Denizli.
16. Teke, A., Ozbarut, A., Tan, A., Tumay, M., “RF
Haberlesme Tabanlı Su Deposu Otomasyon
Sistemi”,
http://www.emo.org.tr/ekler/66e75bd4b24cb21_e
k.pdf

235


