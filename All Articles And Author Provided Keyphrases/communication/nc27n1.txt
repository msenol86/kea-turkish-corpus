Gazi Üniv. Müh. Mim. Fak. Der.
Cilt 27, No 1, 135-142, 2012

Journal of the Faculty of Engineering and Architecture of Gazi University
Vol 27, No 1, 135-142, 2012

3G TABANLI UZAKTAN KONTROL EDİLEBİLEN ARAÇ
GELİŞTİRİLMESİ
Mehmet ŞİMŞEK, Mehmet YOLDAŞ, Ali BULUT, İbrahim Alper DOĞRU, M. Ali
AKCAYOL
Gazi Üniversitesi Bilgisayar Mühendisliği Bölümü, Mühendislik Fakültesi Maltepe, 06570 Ankara
mehmet.simsek@gazi.edu.tr, mehmetyoldas@gazi.edu.tr, alibulut@gazi.edu.tr, iadogru@gazi.edu.tr,
akcayol@gazi.edu.tr
(Geliş/Received: 18.03.2011; Kabul/Accepted: 01.12.2011)
ÖZET
Bu çalışmada, ilk defa 3G (3. Nesil Kablosuz Ağlar) ile uzaktan kontrol edilebilen bir araç geliştirilmiştir. Araç
üzerinde bulunan kamera ile gerçek zamanlı görüntü aktarımı yapılabilmektedir. Araç üzerinde bulunan 3G
uyumlu cep telefonu ile kullanıcı uzaktaki bir bilgisayardan aracın ve kameranın hareketini kontrol
edebilmektedir. Kullanıcıdan araca gönderilen kontrol mesajlarında ortalama gecikme süresi 100 ms civarlarında
olurken; araçtan kullanıcıya gönderilen gerçek zamanlı görüntüdeki gecikme süresi ortalama 400 ms civarlarında
ölçülmüştür. Gerçekleştirilen testler sonucunda düşük gecikme süreleri ile aracın ve kameranın yüksek hareket
kabiliyeti ile kontrol edilebildiği görülmüştür.

1. GİRİŞ (INTRODUCTION)
Gelişen bilgi ve iletişim teknolojileri ile birlikte
robotlar günlük hayatımızda hızla yer almaya
başlamışlardır ve daha da fazla yer almaya devam
edeceklerdir. Robotlar temel olarak 3 grupta
toplanabilir: endüstriyel robotlar, hareketli hizmet
robotları ve kişiler robotlar [1]. Robotlar fabrika
otomasyonlarında, uzay araştırmalarında, tehlikeli
çevrelerin keşiflerinde, eğlence sektöründe, sağlık
sektöründe, askeri amaçlarla ve daha birçok alanda
kullanılmaktadır [2]. Robotlar, kullanım alanlarına
göre barındırdıkları teknolojiler de farklılık
göstermektedir. Örneğin uzay araştırmaları, tehlikeli
çevre keşifleri gibi alanında kullanılan robotların
uzaktan kontrol edilebilmesi gerekliyken; kişisel
amaçlar için kullanılan robotlarda hareket planlama,

acil durum algılama gibi özelliklerin bulunması
gerekmektedir. Bu çalışmada geliştirilen uzaktan
kontrol edilebilen aracın temel motivasyonu güvenlik
ve tehlikeli çevre keşfidir.
Haberleşme teknolojisi açısından duruma bakılacak
olursa birçok alternatifin bulunduğu görülebilir.
Bunlar bluetooth, zig-bee, Wi-Fi, GPRS, uydu gibi
teknolojilerdir. Ancak her birinin farklı dezavantajları
ve avantajları bulunmaktadır. Bluetooth, zig-bee, WiFi teknolojileri için bir servis sağlayıcıya ücret
ödenmesi gerekmezken, buna karşılık mesafe gibi
önemli bir kısıtları vardır. GPRS, mesafe kısıtlamasını
nispeten ortadan kaldırmakla birlikte düşük bant
genişliğine sahiptir. Uydu teknolojisi de mesafe
kısıtlamasını ortadan kaldırırken maliyet ve iletişim
gecikmesi gibi dezavantajlara sahiptir. Ülkemizde son

M. Şimşek ve ark.

yıllarda faaliyete geçen ve 3G olarak bilinen yüksek
bant genişlikli kablosuz haberleşme teknolojisi ile
uzak mesafelerde kablosuz olarak yüksek kaliteli
görüntü aktarımı mümkün hale gelmiştir. Bu teknoloji
için maliyet bir dezavantaj gibi görünmekle birlikte,
servis sağlayıcıların ilk yatırım maliyetlerini
çıkarmalarıyla birlikte maliyette bir düşüş olacağı
görünmektedir. Yukarıda bahsedilen nedenlerden
dolayı bu çalışmada 3G teknolojisi kullanılmıştır.
GSM teknolojisinin gelişmesi ile birlikte bu
teknolojinin otomasyon ve uzaktan kontrol
sistemlerinde
kullanımı
da
yaygınlaşmıştır.
Literatürde uzaktan araç ve robot kontrolü ile ilgili
olarak yapılmış birçok çalışma bulunmaktadır. Bu
çalışmaların birçoğu tam bir uygulama şeklinde değil
bir sistem önerisi şeklindedir. Bu çalışmalardan belli
başlı olanları şunlardır:
2002 yılında Lin ve ark. GSM teknolojisini kullanarak
uzaktan kontrol için bir mimari geliştirmişlerdir [3].
Geliştirdikleri sistem PC tabanlı bir sistemdir ve GPS
alıcısından elde edilen koordinat bilgilerinin GSM
modem aracılığı ile iki uç sistem arasında transferi ve
koordinatların gerçek harita üzerinde gösterilmesi
temeline dayanmaktadır. Yazarların GSM modem
üzerinden bağlantı açabilmek için Point-to-point
Protocol (PPP) ile TCP/IP protokol kümesini
kullanmışlardır. Böylece sabit bant genişliğine sahip
bir bağlantı kurmuşlardır. Yazarlar geliştirdikleri
sistemi alçak irtifa uçuşlarında kullanmış ve başarılı
sonuçlar elde etmişlerdir. Sistemin tek dezavantajı
580 ms civarlarında olan haberleşme gecikmesidir.
2004 yılında Alheraish GSM haberleşme teknolojisi
kullanarak uzaktan kontrollü bir ev otomasyon sistemi
geliştirmiştir [4]. Geliştirilen sistem ile evin
kapılarının uzaktan açılıp kapatılması, açma-kapama
sistemi için gerekli olan uzak erişim şifresinin
değiştirilmesi, evin ışıklarının açılıp kapatılması
yapılabilmektedir. Yazarın geliştirdiği GSM tabanlı
güvenlik sistemi Kısa Mesaj Servisi (KMS) üzerinden
çalışmaktadır. Yani bütün komutlar KMS ile
aktarılmaktadır.
2004 yılında Makaya ve ark. kablosuz kontrollü bir
robot prototipi geliştirmişlerdir [5]. Yazarların
geliştirdikleri projenin amacı GSM ve GPRS
haberleşme teknolojileri kullanarak hareketli bir
robotun uzaktan kontrolüdür. Geliştirilen robot
üzerinde robotun hareketini, ortamın sıcaklık değerini
ve robotun batarya seviyesini kontrol eden mikro
denetleyiciler bulunmaktadır. Ayrıca, geliştirilen
robot üzerinde bulunan bir kamera ile fotoğraf
çekilebilmekte ve Çoklu ortam Mesajlaşma Servisi
(ÇMS) kullanılarak uzaktaki bir cep telefonuna
iletilebilmektedir.
2005 yılında Luo ve ark. gezgin akıllı güvenlik robotu
geliştirmişlerdir [6]. Geliştirdikleri robot üzerinde
hareket planlama, hareket kontrolü ve uzaktan kontrol
edilebilme özelliği sağlayan sistemler bulunmaktadır.
Algılama için ultrasonik sensörler, kızılötesi

136

3G Tabanlı Uzaktan Kontrol Edilebilen Araç Geliştirilmesi

sensörleri ve kamera kullanmışlar; kontrol için de
GSM teknolojisinden faydalanmışlardır.
2009 yılında Rissanen ve ark. Bluetooth üzerinden
kontrol edilebilen bir robot araba geliştirmişlerdir [1].
Geliştirdikleri arabanın bluetooth ile kontrol
edilebilmesi için araba üzerine bluetooth modülü olan
bir Kişisel Dijital Yardımcı (KDY) yerleştirmişlerdir.
Uzaktan kontrol için de yine blutooth modülü olan bir
cep telefonu kullanmışlardır.
2009 yılında Li ve ark. GPRS tabanlı bir koruyucu
robot
alarm
sistemi
geliştirmişlerdir
[2].
Geliştirdikleri sistem iki aşamadan oluşmaktadır.
Bunlar: anormal veya tehlikeli durumların algılanması
ve bu durumun ÇMS ile kullanıcıya bildirilmesidir.
Yazarların geliştirdikleri robot yangını ve ortama
izinsiz girişleri tespit edebilmektedir.
2009 yılında Babulak e-imalat alında yeni nesil
internet uygulamaları ilgili bir çalışma geliştirmiştir
[7]. Bu çalışmada bilgi teknolojilerini kullanırken
karşılaşılan zorluklardan bahsedilmiştir. Bilgi
Teknojileri SmartCut gibi şu anki makine araçlarının
temel bileşeni olduğu, kombinasyon tornaların yeni
bir serisinden olduğunu belirtmiştir. Maksimum
rahatlık ve ekonomisi sağlayan SmartCut manuel
dönme için el çarkı ile CNC controlleri
birleştirdiğinden bahsetmiştir.
2010 yılında Chang ve ark. kablosuz uzaktan
kumandalı arabayı yönetmek için kararlı durum için
görsel uyarlanmış potansiyel (SSVEP) ve beyin
bilgisayar arayüzü (BCI) tabanlı uygulama
geliştirmişlerdir. [8]. Geliştirdikleri uygulamada 3
farklı frekanstan titreşen 3 titreşme bir LCD ekranda
görüntülenmiştir. Uyumlu filtre dedektörü (MF
dedektörü) yüksek SSVEP ile başarıyla uygulamaya
konulmuştur.
2008 yılında Bayılmış ve Kelebekler yaygın
endüstriyel iletişim protokollerinden Controller Area
Network (CAN) ile yönlendirilen bir gezgin model
aracın ses aktivasyon sistemi yardımıyla kablosuz
olarak
uygulamasını
geliştirmişlerdir
[9].
Geliştirdikleri uygulamada,
kablosuz iletişim
teknolojilerinden yararlanarak ses tanıma/işleme
uygulamalarının, yaygın endüstriyel otomasyon
sistemlerinde
kullanılabilirliği
üzerine
odaklanmışlardır. Uygulamanın çalışması özetle,
mikrofon aracılığı ile alınan ses, konuşma tanıma
yazılımında işlenerek karşılığı olan komut ile
eşleştirmişlerdir. Daha sonra komutla eşleştirilerek
oluşturulan sayısal değer kablosuz ethernet vasıtasıyla
model araç üzerindeki Kablosuz Arabağlaşım
Birimi’ne (KAB) iletmişlerdir. KAB aldığı bilgiye
karşılık gelen CAN mesajı oluşturarak model aracın
hareketini yönlendirmek üzere CAN düğümlere
göndermiştir. CAN düğümler aldıklara mesaja göre
model aracın hareketini (ileri, geri, sağ, sol ve durma)
yönlendirmektedir. Bu uygulamada ses tanıma ve
kablosuz uygulamaların otomasyon sistemlerinde
entegre kullanımı önem kazanacak bir alan olarak
bahsetmişlerdir.

Gazi Üniv. Müh. Mim. Fak. Der. Cilt 27, No 1, 2012

3G Tabanlı Uzaktan Kontrol Edilebilen Araç Geliştirilmesi

2005 yılında Bekiroğlu ve Daldal standart bir GSM
cep telefonu kullanarak ultrasonik bir motorun
uzaktan kumanda edilmesiyle ilgili bir sistem
gerçekleştirmişlerdir [10]. Sürücü için ultrasonik
motor bir dijital kontrollü tahrik sistemi dizayn
edilmiştir. Geliştirilen sistemde bir cep telefonu ve
motor sürücü sisteminin çıkışı arasına bir ses çözücü
devre ve mikro eklenmiştir. Bu sistem hem GSM hem
de Dual Tone Multi-Frequency (DTMF) tabanlı
telefonlar ile kontrol edilebilecek esnekliktedir. Bu
çalışma, hız, konum ve Ultrasonic motor’un (USM)
yön denetiminde uzaktan kumanda temelinde
yürütülmüştür. Uzaktan hareket kontrol uygulamaları
için; özellikle uzaktan robot, mikro robot ve kamera
kontrolü uygulamaları için önerilmiştir.
2010 yılında Dai bilgisayar, ağ, otomasyon, algılama,
diğer teknolojiler ve ekoloji, çevre, enerji ve diğer
alanları da kapsayan akıllı ev çalışması
gerçekleştirmiştir [11]. Geliştirilen sistem akıllı
uygulama kural tabanlı bir otomasyondur. Akıllı ev
sistemi bilgi ve kontrol akışlarını bütünleştiren ağ
sistemidir. Bu ağda iletişimden sorumlu kablolu veya
kablosuz sistemler vardır. Aynı zamanda bilgisayar
ağı sistemi bilgi değişiminden sorumludur.
2010 yılında Huan ve ark. çarpışma algılama sistemi
ile uzaktan kontrollü araba uygulaması çalışması
yapmışlardır [12]. Tasarım, oyuncak arabanın
kontrolüne kolaylık sağlar ve ultrasonik sensörler
engellerin içinde herhangi olası çarpışmada mümkün
olabilecek araba gövdesine yapılan müdahalelere
bağlıdır. Çalışmada Kablosuz uzaktan kumanda ve
alıcısı kullanılmıştır.
2010 yılında Feng ve Yin kablosuz uzaktan kumanda
talimatlarının alıcılara zorluğu ile ilgili bir çalışma
yapmışlardır [13]. GSM tabanlı Akıllı Kontrol,
denetleyicisi sayesinde ses veya mesaj gibi çeşitli
kontrol talimatları gönderen telefonlar kullanılmıştır.
GSM dayalı Kablosuz Akıllı Kontrol telefonu
kullandığında kendi ana kontrolör olarak, sesli veya
mesaj yoluyla çeşitli kontrol talimatları gönderdiğini
ve geniş kapsama alanı, iyi güvenilirlik, kolay bakım
gibi düşük maliyetli vb. pek çok avantajı olduğunu
belirtmişlerdir.

M. Şimşek ve ark.

2. GELİŞTİRİLEN ARAÇ KONTROL SİSTEMİ
(DEVELOPED CAR CONTROL SYSTEM)

Bu çalışma kapsamında geliştirilen araç kontrol
sisteminin şeması Şekil 1’de gösterildiği gibidir.
Geliştirilen sistem genel olarak, kontrol mesajlarının
kullanıcıdan araca aktarılması; araçtaki kameradan
elde edilen görüntülerin de gerçek zamanlı olarak
kullanıcıya aktarılması şeklinde çalışmaktadır.
Geliştirilen sistemdeki veri akışları Şekil 2’de
gösterildiği gibidir.
Şekil 2’de gösterilen veri akışlarının 3G iletişim
şebekesi üzerinden açılabilmesi için kullanıcı tarafında
3G modem ve araç tarafında 3G uyumlu cep telefonu
kullanılmıştır. Cihazların 3G haberleşme şebekesine her
bağlandıklarında farklı IP almamaları için GSM
operatöründen 2 adet statik IP temin edilmiştir.
Araçtaki 3G uyumlu telefona statik IP alınmasının
nedeni, kullanıcının aracı her kullanmak istediğinde
öncelikle servis sağlayıcı tarafından araçtaki 3G
uyumlu telefona atanan IP’yi bilmesi gerekliliğinden
dolayıdır. Kullanıcı ve araç doğrudan birbirleri ile
haberleştikleri için IP’lerin bilinmesi gerekliliği
meydana gelmiştir. Kullanıcı ve araç doğrudan değil de
bir sunucu üzerinden haberleşseydiler, bu sunucu
üzerinde karşılıklı olarak IP’lerin tutulması ve buradan
taraflara bildirilmesi mümkün olabilirdi. Ancak bu
durum sisteme maliyet açısından fazladan yük
getireceği için bu yöntem benimsenmemiştir.
Kullanıcının statik IP’ye sahip olması ise bir gereklilik
olmayıp, geliştirme aşamasında kolaylık sağlanması
açısından bu yola başvurulmuştur. Bu aşamadan sonra
kontrol mesajlarının ve gerçek zamanlı kamera
görüntüsünün iki uç arasında aktarılması için soket
programlama kullanılmış ve her akış için farklı bağlantı
portları kullanılmıştır. Araç üzerinde bulunan cep
telefonu Nokia marka olup üzerinde Symbian işletim
sistemi bulunmaktadır. Araç üzerinde bulunan cep
telefonu tarafında çalıştırılan yazılım Java ME (Micro
Edition) ile geliştirilmiştir. Kullanıcı tarafında çalışan
yazılım da Eclipse ortamında Java programlama dili ile
geliştirilmiştir.

Şekil 1. 3G tabanlı uzaktan araç kontrol sistemi (3G based remote car control system)

Şekil 2. Geliştirilen sistemdeki veri akışları (Data flows in developed system)

Gazi Üniv. Müh. Mim. Fak. Der. Cilt 27, No 1, 2012

137

M. Şimşek ve ark.

Yukarıda anlatılan çalışmalar, sistemin yazılım kısmı
ile ilgili çalışmalardır. Araç ve araç üzerinde bulunan
kameranın kullanıcı tarafından kontrol edilebilmesi
için kullanıcının gönderdiği kontrol mesajlarının
yorumlanması ve gerekli işlemlerin yapılması
gerekmektedir. Araç üzerinde aracı hareket ettirmek
için 2 adet ve kamerayı hareket ettirmek için de 2 adet
motor bulunmaktadır. Bu motorlar sayesinde ileri-geri
ve sağ-sol hareketleri yerine getirilebilmektedir.
Toplamda 8 durum söz konusudur. Bunlardan dördü
araç hareketi dördü de kamera hareketidir. Her bir
hareket için bir sayısal değer belirlenmiş ve kullanıcı
klavye aracılığıyla ilgili tuşlara bastığında bu sayısal
değerler araca gönderilmiştir. Belirlenen sayısal
değerler ve karşılıkları Tablo 1’de gösterilmektedir.
İlgili sayısal değer, araçta bulunan cep telefonu
üzerinde çalışan yazılım ile yorumlanır. Bir
anahtarlama mekanizması olarak düşünülmüş olan
cep telefonu ekranı yazılım ile 8 bölgeye ayrılmış ve
cep telefonuna gelen her bir kontrol mesajına 1 bölge
atanmıştır. Bir kontrol mesajı alındığı zaman belirli
bir süre ilgili ekran bölgesi aydınlatılmakta, kontrol
mesajları kesildiği zaman karartılmaktadır. Cep
telefonu ekranının üzerine yerleştirilen; fototransistör
ve transistörlerden oluşturulmuş olan devre ile
ekranın aydınlık veya karanlık olmasına göre ilgili
motorun açma-kapama işlemi gerçekleştirilmektedir.
Bahsedilen sistemin şematik görünümü Şekil 3’de ve
gerçek görüntüleri Şekil 4’te gösterilmektedir.

3G Tabanlı Uzaktan Kontrol Edilebilen Araç Geliştirilmesi

Tablo 1. Araç ve kamera hareketi için belirlenen
sayısal değerler ve karşılıkları (Determined
Sayısal
Değer
0

numeric values and descriptions for car and camera
motion)
İlişkilendirilen Tuş
İlgili Hareket
Sol Yön Tuşu

Aracın Sola Dönüşü

1

Sağ Yön Tuşu

Aracın Sağa Dönüşü

2

Üst Yön Tuşu

Aracın İleri Gitmesi

3

Alt Yön Tuşu

Aracın Geri Gitmesi

4

A

5

D

6

W

7

S

Kameranın
Dönmesi
Kameranın
Dönmesi
Kameranın
Eğilmesi
Kameranın
Eğilmesi

Sola
Sağa
Öne
Arkaya

Şekil 3’de kırmızı olarak gösterilen fototranistörler
kartın arka yüzünde bulunmaktadır. Kartın arka yüzü
cep telefonu ekranının üzerine yerleştirilmiştir. Ekranda
bir gölge aydınlatıldığında fototransistör aktif olmakta
ve bulunduğu transistorü de aktif hale getirmektedir. Bu
transistor ün çıkışından elde edilen sinyal de ULN2003
darlington serisine giriş olarak verilmekte ve
ULN2003’ten alınan çıkış ilgili motoru çalıştıracak
röleye giriş olarak uygulanmaktadır.

Şekil 3. Anahtarlama için kullanılan yapının şematik görünümü (Schematic view of switching structure)

138

Gazi Üniv. Müh. Mim. Fak. Der. Cilt 27, No 1, 2012

3G Tabanlı Uzaktan Kontrol Edilebilen Araç Geliştirilmesi

(a)

M. Şimşek ve ark.

(b)

(c)
Şekil 4. Anahtarlama için kullanılan yapı (a) fototransistörler, (b) fototransistörlerden alınan sinyalleri güçlendiren
transistörler ve ULN2003, (c) devrenin cep telefonu üzerine yerleştirilmiş hali ((Cont.) Switching structure (a)

phototransistors, (b) amplificator transistors for received signals from phototransistors and ULN2003, (c) the circuit which is placed on the cell
phone)

Şekil 4(a) ve (b) aynı kartın iki yüzüdür. Anahtarlama
için kullanılan transistörler sekiz adettir. Bunlar
fototransistörlerden gelen akımı yükseltmek için
kullanılmıştır. Ön yüzdeki fototransistörler cep
telefonu ekranının aydınlık veya karanlık olmasına
göre çıkışa akım vermekte ve transistörlerin bazını
beslemektedir.
Bunun
yapılmasının
sebebi
fototransistörden gelen akımın devreyi çalıştırabilecek
güçte olmamasıdır. Şekil 4(c)’de devrenin cep
telefonu üzerinde kurulmuş şekli görülmektedir.
Devre üzerine bağlı 10 kanallı siyah kablodan sekizi
araba ve kamera kontrolleri için elektrik aksamına
gönderilmekte; kalan ikisi ise devreyi beslemek için
gereken gücü sağlamaktadır.
Yukarıda anlatılan anahtarlama sisteminin yerine
mikrodenetleyicili bir sistem de tasarlanabilirdi. Bu
durumda 1 mikrodenetleyici, 1 endüstriyel 3G
modem, 1 kamera kullanmak gerekmektedir. Bu
durum maliyeti arttırmakla birlikte sistemin
geliştirilme karmaşıklığını da arttıracaktır. Mevcut
sistemde kamera ve 3G haberleşme ünitesi cep
telefonunun üzerinde olduğu için bu birimleri yazılım
ile kullanmak kolaylaşmaktadır. Mikro denetleyicili
sistem kullanılmış olsaydı kameranın sürülmesi başlı
başına bir problem teşkil edecekti.

Gazi Üniv. Müh. Mim. Fak. Der. Cilt 27, No 1, 2012

Kontrol sinyallerine göre araç ve kamerayı hareket
ettiren motorları çalıştırmak için röleler kullanılmıştır.
Röleler, düşük voltaj değerleri ile devre anahtarlama
yapılmasını sağlarlar ve içlerinde elektromıknatıs
vardır. Elektromıknatıs, gerilim verildiğinde bir demir
parçasını çeker ve anahtarlama yapılmış olur. Şekil
5’te sistemde kullanılan röle devresi gösterilmektedir.

Şekil 5. Sistemde kullanılan röle devresi

(Relay circuit

which is used in the system)

Şekil 5’te görüldüğü gibi toplam sekiz adet röle
kullanılmıştır. Bunlardan dördü araç hareketi için;
dördü de kamera hareketi için ayrılmıştır. Şekil 5’te
sol tarafta görülen 10 kanallı kablo anahtarlama
sisteminden gelen kontrol verilerini taşımaktadır. Sağ
tarafta görülen 8 kanallı kablonun dördü arabanın

139

M. Şimşek ve ark.

3G Tabanlı Uzaktan Kontrol Edilebilen Araç Geliştirilmesi

motorlarını beslemekte, dördü kameranın motorlarını
beslemektedir.

mekanizması Şekil 6’da gösterilmektedir. Geliştirilen
bu mekanizma başlı başına yenilikçi bir yaklaşımdır.

Araç hareketi için, araç üzerinde bulunan motorlar
kullanılmıştır. Kamera hareketi için ise bir
mekanizma tasarlanmıştır. Geliştirilen sistemde
kamera hareketi insanın boyun hareketinden
esinlenilerek gerçekleştirilmiştir. İnsan vücudundaki
kasların yapısına bakıldığında itme yeteneklerinin
olmadığı; yalnızca çekme yeteneklerinin olduğu
görülmektedir. Bu nedenle zıt yönlere hareket için
birden fazla kas gereklidir. Kameranın hareket
mekanizmasında, insan boynundaki kasları taklit eden
ipler vardır. Bu sayede kamera öne-arkaya ve sağasola 180 derece hareket edebilmekte ve arcın
pozisyonu ne olursa olsun istenilen yönden görüntü
alabilmektedir. Kamera için kullanılan hareket

Son olarak, araçtan alınan görüntülerin daha sonra
tekrar izlenebilmesi için kullanıcı programının video
formatında kayıt yapması sağlanmıştır. Bunun için
avilib.dll kütüphanesi kullanılmıştır. Bu kütüphane ile
bilgisayarda bulunan codecler kullanılmakta ve
istenilen formatta (divx, xvid, avi gibi) video kaydı
yapabilmektedir. Avilib kütüphanesi kullanıcı
programında alınan görüntülerin gerçek zamanlı
olarak gösterilmesi için kullanılan “Grafics”
nesnesinin üzerine çizilen şekilleri almakta ve
istenilen formatta videoya dönüştürmektedir.

(a)

Geliştirilen aracın son şekli Şekil 7’de, kullanıcı
tarafında bulunan ve aracı kontrol etmeye yarayan
yazılımın arayüz Şekil 8’de gösterilmektedir.

(b)

(c)
Şekil 6. Kamera için kullanılan hareket mekanizması. (a),(b) mekanizmada kullanılan yay ve ipler, (c) yayı
hareket ettiren motor ve makaralar. (The motion mechanism used for camera movement. (a),(b) bow and cords used in
the mechanism, (c) motor and reels used for bow movement)

140

Gazi Üniv. Müh. Mim. Fak. Der. Cilt 27, No 1, 2012

3G Tabanlı Uzaktan Kontrol Edilebilen Araç Geliştirilmesi

M. Şimşek ve ark.

Şekil 7. Geliştirilen araç (Developed car)

Şekil 8. Kullanıcı arayüzü (User interface)
3.

İLERİYE

YÖNELİK

ÇALIŞMALAR

(PROSPECTIVE STUDIES)

Geliştirilen araç her ne kadar uzaktan kontrol edilse
de haberleşmedeki gecikmelerden dolayı kullanıcının
ani refleks gerektiren durumlarda zamanında
müdahalesi gecikebilir. Bu nedenle bu tür araçların
çarpmalara karşı duyarlı olmaları istenen bir
durumdur. Geliştirilmiş olan araç bir prototip olduğu
için ortalama 1 m/s hıza sahiptir. Bu da çarpma
tehlikesinin oluşması halinde kullanıcıya bir zaman
kazandırmaktadır. Ancak prototipin geliştirilerek daha
büyük boyutlu ve hızlı araçlar üzerinde uygulanması
ile çarpmaya karşı duyarlılık kazandırılması daha da
önemli hale gelecektir. Bu çalışma kapsamında
geliştirilen aracın çarpmaya karşı duyarlılık
kazandırılması için bazı çalışmalar yapılmıştır.
Yapılan çalışmalar sonucunda cisim mesafe tespiti ile
ilgili birtakım sonuçlar elde edilmiştir ancak, tespit
işleminin kullanıcı tarafındaki bilgisayar yerine araç
üzerinde yerel olarak yapılması gerektiği için (böylece
ani durma gerektiren durumlar hattın gecikmesinden
etkilenmeyecektir)
kaynak
sıkıntısı
meydana
gelmiştir. Hem aracı kontrol eden hem de kameradan
görüntüleri alıp kullanıcıya gönderen sistem cep
telefonu içerisinde bulunan sistemdir. Cisim mesafe
tespiti için geliştirilen kodların bu sistem üzerinde
çalıştırılması ile birlikte, aracın geliştirilmesindeki

Gazi Üniv. Müh. Mim. Fak. Der. Cilt 27, No 1, 2012

temel motivasyon olan uzaktan kontrol ve görüntü
aktarımı iş parçacıklarının bekleme sürelerinin
anormal biçimde arttıkları ve kullanıcı tarafında
konforsuz bir iletişimin hissedildiği tecrübe edilmiştir.
Bu nedenle çarpmaya karşı duyarlılık özelliği araçtan
çıkarılmıştır. Bu tip bir özelliğin eklenebilmesi ancak
işlem kapasitesinin arttırılması ile mümkün
gözükmektedir.
4. SONUÇLAR (CONCLUSIONS)
Bu çalışmada 3G haberleşme ağı üzerinden kontrol
edilebilen, düşük maliyetli bir araç geliştirilmiştir.
Yapılan denemeler sonucunda aracın ve kameranın
kolaylıkla ve düşük gecikmelerle kontrol edilebildiği
görülmüştür. Kameraya kazandırılan yüksek hareket
kabiliyeti sayesinde aracın konumundan bağımsız
olarak çevre incelemesi yapılabilmektedir.
Kullanıcıdan araca gönderilen kontrol mesajlarında
ortalama gecikme süresi 100 ms civarlarında olurken;
araçtan kullanıcıya gönderilen gerçek zamanlı
görüntüdeki gecikme süresi ortalama 400 ms
civarlarında ölçülmüştür. Elbette bu gecikme değerleri
kullanıcı ile aracın birbirlerine olan uzaklıklarına,
şebekenin kullanıldığı bölgeye ve 3G hizmeti
sağlayan operatöre göre değişiklikler gösterebilir.

141

M. Şimşek ve ark.

Sinyalin gürültüye oranı bu çalışma kapsamında
incelenmemiştir. Çünkü bu konu servis sağlayıcının
sunduğu hizmet kalitesi ile ilgili bir konu olup,
sinyalin gürültüye oranının iyileştirilmesi ile ilgili bir
çalışma yapılmamıştır. Çalışmada kullanılan araç
prototip olup, hazır olarak alınmıştır. Bu nedenle
aracın hareket kabiliyeti, üreticinin araca kazandırdığı
kadardır. Farklı görevler için farklı araçlar
kullanılabilir. Bu durum, çalışmanın temel
motivasyonu olan 3G üzerinden görüntülü ve gerçek
zamanlı kontrolü etkilemeyecektir. Bu çalışma,
Ülkemizde 3G teknolojisinin endüstriyel alanlarda
kullanılması açısından yenilikçi bir çalışmadır.

3G Tabanlı Uzaktan Kontrol Edilebilen Araç Geliştirilmesi

6.

7.

8.

KAYNAKLAR (REFERENCES)
1.

2.

3.

4.

5.

142

Rissanen H. ve ark., “Designing and
Implementing an Intelligent Bluetooth-Enabled
Robot Car”, IFIP International Conference on
Wireless and Optical Communications
Networks, Kahire, Mısır, 1-6, 28-30 Nisan 2009.
Li M. ve ark., “GPRS Based Guard Robot Alarm
System
Design”,
Fourth
International
Conference on Internet Computing for Science
and Engineering, Harbin, Heilong Jiang, Çin,
211-216, 21-22 Aralık 2009.
Lin C. E. ve ark., “A Real Time Remote Control
Architecture using Mobile Communication”,
Proceedings of the 19th IEEE Instrumentation
and Measurement Technology Conference,
Alaska, A.B.D., 901-906, 21-23 Mayıs 2002.
Alheraish A., “Design and Implementation of
Home Automation System”, IEEE Transactions
on Consumer Electronics, Cilt 50, No. 4, 10871092, 2004.
Makaya F. D., Chatelain D. ve Snyman L.W.,
“Design and Performance Assessment of a
Prototype
Wireless
Controlled
Robot”,
Proceedings of the IEEE 12th International
Symposium on Electron Devices for
Microwave and Optoelectronic Applications,

9.

10.

11.

12.

13.

Kruger National Park, Güney Afrika, 115-118, 89 Kasım 2004.
Luo R. C. ve ark., “Navigation and Mobile
Security System of Intelligent Security Robot”,
IEEE International Conference on Systems,
Man and Cybernetics, Taipei, Tayvan, 169-174,
8-11 Ekim 2006.
Babulak E., “Next Generation of Applied Internet
Technologies in E-manufacturing”,
International Conference on Computer
Modelling and Simulation, Cambridge,
İngiltere, 386-390, 25-27 Mart 2009.
Chang H. C., “Real-Time Control of an SSVEPActuated Remote-Controlled Car”, SICE Annual
Conference, Taipei, Tayvan, 1884-1887, 18-21
Ağustos 2010.
Bayılmış C. ve Kelebekler E., “Remote Control
of a CAN-Based Mobile Model Car Using a
Voice Activated Control System”, IEEE 16th
Signal Processing, Communication and
Applications Conference, Aydın, Türkiye, 1-4,
20-2 Nisan 2008
Bekiroğlu E. ve Daldal N., “Remote control of an
ultrasonic motor by using a GSM mobile phone”,
Sensors and Actuators A: Physical, Cilt 120,
No. 2, 536-542, 2005.
Dai X., “Research and Design of the Smart
Home-based Wireless Network”, International
Conference on E-Business and E-Government,
Guangzhou, Çin, 4299-4304, 7-9 Mayıs 2010.
Huan L. ve ark., “Research on a remote Control
Vehicle”, “International Conference on
Education Technology and Computer”,
Şanghay, Çin, 263-266, 22-24 Haziran 2010.
Feng D. ve Yin N., “The Design and Application
of Remote Controller Base on GSM”,
International Conference on Computer,
Mechatronics,
Control
and
Electronic
Engineering, Changchun, Çin, 187-189, 24-26
Ağustos 2010.

Gazi Üniv. Müh. Mim. Fak. Der. Cilt 27, No 1, 2012


