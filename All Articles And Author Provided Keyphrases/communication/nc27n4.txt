Gazi Üniv. Müh. Mim. Fak. Der.
Cilt 27, No 4, 891-899, 2012

Journal of the Faculty of Engineering and Architecture of Gazi University
Vol 27, No 4, 891-899, 2012

KABLOSUZ ÖRGÜ AĞLAR İÇİN ÖLÇEKLENEBİLİR
YÖNLENDİRME PROTOKOLÜ
Ramazan KOCAOĞLU*, M. Ali AKCAYOL**
* Bilgisayar Bilimleri Anabilim Dalı, Bilişim Enstitüsü, Gazi Üniversitesi, Beşevler, Ankara
* Bilgisayar Mühendisliği Bölümü, Mühendislik Fakültesi, Gazi Üniversitesi, Maltepe, Ankara
ramazankocaoglu@gazi.edu.tr, akcayol@gazi.edu.tr
(Geliş/Received: 29.02.2012; Kabul/Accepted: 05.09.2012)
ÖZET
Bu çalışmada, kablosuz örgü ağlarda yönlendirme protokolleri ağın ölçeklenebilirliği açısından ele alınmış ve
kablosuz örgü ağlar için ölçeklenebilir bir yönlendirme protokolü geliştirilmiştir. Geliştirilen protokol Ad-hoc on
Demand Scalable Routing Protocol (ADSRP) rota bulmaya gerek duyulduğu anda devreye girmektedir.
Protokol, ağın ölçeklenebilirliğinden dolayı oluşacak paket kayıplarını engellemektedir. Ayrıca, diğerlerinden
daha az yönlendirme yüküne ihtiyaç duymaktadır. Sezgisel rota kullanarak gereksiz rota istek paketlerine ihtiyaç
duymamaktadır. ADSRP, ns-2 benzetim aracı kullanılarak test edilmiştir ve deneysel sonuçlar yaygın olarak
kullanılan Ad-hoc On Demand Distance Vector (AODV) ve Ad-hoc On Demand Multipath Distance Vector
(AOMDV) protokolleri ile karşılaştırılmıştır. Elde edilen deneysel sonuçlar geliştirilen protokolün kablosuz örgü
ağlarda başarılı olduğunu göstermiştir.

1. GİRİŞ (INTRODUCTION)
Normal kablosuz ağlar ile karşılaştırıldığında
kablosuz örgü ağlar; kendi kendine alt yapısını
oluşturabilme, kendi kendini ayarlayabilme, yüksek
derecede ölçeklenebilirlik, düşük maliyet, kolay
onarım gibi avantajlar sağlar. Sağladığı bu avantajlar
örgü ağların gelecek nesil kablosuz ağlar içerisinde
önemli bir rol oynamasına imkan tanır [1]. Kablosuz
örgü ağlar birbirleri ile iletişime geçebilen, kendisi
dışındaki düğümlerinde paketlerini iletebilen kablosuz

düğümler kümesidir. Hareketli kablosuz öz organizeli
ağlarda (HÖOA) olduğu gibi bir düğüm hem istemci
hem de yönlendirici olabilir [2]. Kablosuz örgü ağlar
içerisinde bulunan hareketli düğümler arasında
aslında bir öz organizeli ağ kurulur. Yani, öz
organizeli ağlar kablosuz örgü ağların sadece bir
kısmını oluşturur.
Kablosuz ağlar konutlarda, ofislerde, üniversitelerde,
endüstriyel ve ticari kuruluşlarda kendine kullanım
alanı bulmasıyla beraber birçok kablosuz teknolojiden

R. Kocaoğlu ve M. A. Akcayol

faydalanma imkanı doğmuştur. Bu imkanlar kablosuz
örgü ağların gelişmesinde önemli bir rol oynamıştır
[3]. Bir kablosuz örgü ağ uygulaması için gerekli olan
tüm bileşenler öz organizeli ağlar için geliştirilen
yönlendirme protokollerinde bulunmaktadır [4].
Kablosuz örgü ağlar üzerinde barındırdığı bu
yeteneklerden dolayı gelecek nesil kablosuz ağ
teknolojileri için ortak bir kablosuz alt yapı
oluşturabilir. Bu sayede tüm farklı ağ uygulamaları ve
teknolojileri kablosuz örgü ağlar vasıtasıyla
birbirlerine bağlanabilir ve iletişime geçirilebilir.
Kablosuz örgü ağlar kendisinden beklenen
yeterlilikleri sahip olduğu çoklu kanal ve çoklu anten
kullanarak sağlar. Bu durum fazladan yedek bağlantı
imkanı sunmasına rağmen ağ yapısını mimari açıdan
karışık bir hale sokar [4]. Bu karışık yapıda
ölçeklenebilirlik, güvenilirlik, sağlamlık ve veri
güvenliğini sağlayarak en iyi performansı elde etmek
oldukça zordur. Kablosuz örgü ağların daha etkin
kullanılabilmesi için performansa olumsuz yönde etki
eden bu etmenlerin en aza indirilmesi gerekmektedir.
Bu
çalışmada
kablosuz
örgü
ağlardaki
ölçeklenebilirlikten dolayı meydana gelebilecek paket
kayıpları, gecikme gibi ağın toplam performansına
olumsuz yönde etki eden durumları en aza
indirebilecek yeni bir yönlendirme protokolü
geliştirilmiştir. Geliştirilen bu yönlendirme protokolü,
kablosuz örgü ağların daha etkin bir şekilde
kullanılabilmesine olanak tanımaktadır. Kablosuz
örgü ağların yapısı dikkate alınarak, sadece bu ağ
yapısına özgü bir protokol olması açısından diğer
protokollerden farklılaşmaktadır.
2. İLGİLİ ÇALIŞMALAR (RELATED WORKS)
KÖA ve HÖOA için gerçekleştirilmiş birçok
yönlendirme protokolü ve yönlendirme metriği
bulunmaktadır [5]. Jun ve Sichitiu 2008 yılında
yaptıkları çalışmada kablosuz örgü ağlar için bir
yönlendirme protokolü geliştirmişlerdir. Ağ ile ilgili
olan ölçütleri hesaplamak için yeni bir metot ya da
metrik sunmamışlardır. Yazarların sunduğu protokol
olan MRP, yeni bir bağlantı durum tespiti yapan
protokoldür. MRP protokolünün isteği bağlı MRP,
işaret gönderimine dayalı MRP ve melez MRP olmak
üzere üç farklı türevini geliştirmişlerdir [2]. Bizim
yaklaşımımız yeni bir metot ya da metrik sunmaması
açısından MRP ve türevlerine benzerdir. Fakat gerekli
olan rotaların tespit edilmesi için kullandığımız
yaklaşım MRP ve türevlerinden farklıdır.
Kim ve arkadaşları 2011 yılında yaptıkları çalışmada
KÖA içerisinde sondan sona bağlantı performansını
etkileyen çeşitli yönlendirme protokollerinin analizini
karşılaştırmalı olarak incelemişlerdir. OLSR ve
AODV protokolünün zincir topolojisine benzer

892

Kablosuz Örgü Ağlar İçin Ölçeklenebilir Yönlendirme Protokolü 

topolojilerde ETX ölçütünün kullanılması sonucunda
en iyi olan rotayı seçemediği ve paket çarpışması gibi
durumların oluşabildiğini göstermişlerdir [6]. Bizim
yaklaşımımız zincir topolojisini göz önünde
bulundurularak yapılan bir çalışma değildir. Gerçek
ortamında kullanılan KÖA topoloji modeli dikkate
alınarak yapılan bir çalışma olması açısından farklıdır.
Pal ve Nasipuri 2011 yılında yaptıkları çalışmada rota
seçimi yapabilmek için yeni bir metrik geliştirerek bu
metriğe dayanan yeni bir yönlendirme protokolü olan
IDAR’ı sunmuşlardır. Sunulan yönlendirme protokolü
veri transferini ve gecikme süresini en uygun seviyede
tutmak için aday yönü seçerken gerekli olan
parametreleri toplamak için tepkili rota keşfini
kullanır [7]. Bizim yaklaşımımız IDAR’da olduğu
gibi yeni bir metrik sunmamaktadır. Tamamen farklı
bir rota keşif yaklaşımı sunması açısından IDAR’dan
farklıdır.
Jeng ve arkadaşları 2011 yılında yaptıkları çalışmada,
RTBM olarak adlandırdıkları çoklu kanal kullanımı
için yeni bir MAC protokolü sunmuşlardır.
Geliştirdikleri protokol ile veri kanalı seçme
problemleri ve denetim kanalındaki tıkanıklık
problemini çözmeyi amaçlamışlardır [8]. Bizim
yaklaşımımız veri iletişimi için kanal belirlemeyi
hedefleyen bir MAC protokolü değildir. Paketlerin
yönlendirilmesi sırasında meydana gelecek olan paket
kayıplarını azaltmaya yönelik bir çalışmadır.
Chen ve arkadaşları 2011 yılında yaptıkları çalışmada
dinamik olarak bir sonraki seçilecek düğümün düşük
maliyet ve en az iletim gecikmesi ile nasıl
sağlanacağını araştırmışlardır. Durdurma teorisi
denilen bir çözüm sunmuşlardır [9]. Bizim
yaklaşımımızda bir sonraki düğümü bulmaya
odaklanmak yerine, KÖA’da trafiğin en yoğun olduğu
geçiş noktalarına doğru olan rotaların bulunmasına
odaklanılmıştır.
Benyamina ve arkadaşları 2011 yılında yaptıkları
çalışmada güvenilir bir KÖA oluşturulması için
ağdaki bozulmaları anlayabilen yeni bir algoritma
sunmuşlardır. Ağ yayılım maliyeti, performans ve
güvenilirlik arasındaki sıkıntıyı aşabilmek için trafik
yük dengelemesi ve maliyet açısından aynı anda en
iyileme yapabilen bir model sunmuşlardır [10]. Bizim
yaklaşımımızda aktif olarak yük dengeleme
yapılmamaktadır. Fakat, geçiş noktaları için hali
hazırda yedek rotalar bulundurmaktadır. Olası bir rota
kaybında yedek rota üzerinden iletişime devam
edilmektedir.
Zhao ve Xie 2011 yılında yaptıkları çalışmada KÖA
alt yapısı ile internet erişimi sağlamak için gerekli
olan hususları ve ağ topolojilerini içeren detaylı bir
benzetim modeli sunmuşlardır. KÖA içinde belirli

Gazi Üniv. Müh. Mim. Fak. Der. Cilt 27, No 4, 2012 

R. Kocaoğlu ve M. A. Akcayol  

Kablosuz Örgü Ağlar İçin Ölçeklenebilir Yönlendirme Protokolü

tasarım sıkıntılarını dikkate alarak iki tane hücreler
arası geçiş tasarımını benzetim kullanarak
modellemişlerdir [11]. Bizim yaklaşımımız geçiş
noktalarına doğru olan rotaların bulunmasına ağırlık
veren bir yaklaşımdır. KÖA’da geçiş noktaları
hareketsiz oldukları için hücreler arası geçişler göz
ardı edilmiştir.
Caillouet ve arkadaşları 2011 yılında yaptıkları
çalışmada internete erişim için kullanılan kablosuz
örgü ağların iletim kapasitesi hesaplama problemlerini
araştırmışlardır. Yönlendirme ve iletim yaklaşımları,
istemcilere sunulan kapasitenin üzerinde büyük bir
etkiye sahiptir. Verilen bir KÖA içinde geçiş
noktalarının yerleştirilmesi ve yönlendirilmesinin
önemini vurgulamışlardır [12]. Bizim yaklaşımımızda
bu önemi göz önünde bulundurarak geçiş noktalarına
doğru olan rotaların bulunmasını temel alan yeni bir
yaklaşımdır.
Ortak kanal atama ve yönlendirme, çok radyo ve çok
kanallı kablosuz örgü ağlarda hala ciddi bir sorundur.
Bu sorunu çözmeye yönelik bir takım yaklaşımlar
literatürde mevcut olsa bile, yüksek oranda trafik
yükünün olduğu durumlarda çok fazla ek yük
getirmeden ağ performansı açısından en iyi çözümün
nasıl sağlanacağı hala cevap verilemeyen bir sorudur.
Wellons ve Xue 2011 yılında yaptıkları çalışmada
KÖA’lar için RCART olarak adlandırdıkları yeni bir
çözüm sunmuşlardır [13]. RCART çözümü, trafik
yükünün fazla olduğu rotalarda fazladan ek yük
getirmeyecek bir değişken ile kanal atama sorunlarını
çözmeye çalışmıştır. Bizim yaklaşımımız ise, trafik
yükünün fazla olacağı geçiş noktalarına ait rotaları
yeni bir yaklaşım ile bulmaya çalışmıştır.
Zhang ve arkadaşları 2010 yılında yaptıkları
çalışmada iletilen paketler için hem bağlantı katman
yönlendirmesi hem de ağ katman yönlendirmesi
yapabilen melez bir yönlendirme protokolü
sunmuşlardır. Yönlendirme protokolünü temel alarak
KÖA’lar için hareketlilik yönetim yaklaşımı
geliştirmişlerdir [1]. KÖA’da geçiş noktaları
hareketsiz, uç düğümler hareketli olabilir. Bizim
yaklaşımımız hareketlilik yönetim yaklaşımını temel
almak yerine, trafiğin yoğun olduğu geçiş noktalarına
doğru olan rotaların bulunması temel almaktadır.
Gomes ve arkadaşları 2011 yılında yaptıkları
çalışmada KÖA yönlendirme protokolü olan OLSR
üzerinde çoklu ortam uygulamalarının gerekliliklerini
sağlayacak şekilde değişiklikler yaparak bir türevi
olan OLSR-FLC sunmuşlardır [14]. Bizim
yaklaşımımız da yeni bir metrik yada paket
önceliklendirme yaklaşımı sunulmamıştır. Mevcut
bulunan sıçrama sayısı metriği kullanılmıştır.
Paketleri önceliklendirme ayırımı yapılmaksızın en az
paket kaybı ile ilgili hedeflere paketlerin
yönlendirilmesi amaçlanmıştır.

Gazi Üniv. Müh. Mim. Fak. Der. Cilt 27, No 4, 2012

3. GELİŞTİRİLEN
PROTOKOLÜ: ADSRP

YÖNLENDİRME
(DEVELOPED ROUTING

PROTOCOL: ADSRP)

Kablosuz istemci örgü ağ modeli, ağdaki düğümlerin
tek bir arayüzden oluşması ve düğümlerin hem
yönlendirici hem de istemci olduğu yapıları ifade
etmektedir. Örgü istemcilerinin birbirleri ile iletişime
geçebilmesi için çoklu arayüz ve çoklu anten
donatılarak örgü istemcilerine bir alt yapı sunan örgü
modeli ise kablosuz omurga örgü ağı modelidir. Bu
iki yapının birleştirilmesi ile oluşturulan ağ modeli ise
kablosuz melez örgü ağ modelidir [4]. Geliştirilen
protokolde kullanılan kablosuz ağ modeli olarak
melez örgü ağ modeli belirlenmiştir. Bu yüzden
topolojideki düğümlerde çoklu arayüz kullanılmıştır.
Kablosuz örgü ağlarda genel olarak trafiğin akışı uç
bir düğümden başlayarak internet gibi farklı bir ağ
ortamı doğru olmaktadır. Bu yüzden farklı ağ ortamı
ile kablosuz örgü ağların birbirleri ile bağlantılarının
olduğu düğümlerin tespiti oldukça önem taşımaktadır.
Bu durum göz önünde bulundurulduğunda bu
düğümlerin tespiti çözülmesi gereken bir problemdir.
Bu problem temel alınarak protokol tasarlanmıştır.
Geliştirilen protokol temel olarak 4 aşamadan
oluşmaktadır. İlk olarak mevcut ağ topolojisi
içerisinde bulunan düğümler arasından iki tanesi
kablosuz örgü ağda geçiş noktası olarak işlem
yapacak şekilde tespit edilmektedir. İki tane geçiş
noktasının tespit edilmesinin nedeni birinin asıl
diğerinin yedek şeklinde düşünülmesidir. İkinci
aşamada topolojideki her bir düğüm, ilk aşamada
tespit edilen iki tane düğüme ulaşılabilecek olası tüm
rotaları bulmakta ve bulunan bu rotalardan en uygun
olanını yönlendirme tablosuna, bulunan diğer
rotalardan en fazla altı tanesini geçiş noktası tablosu
olarak isimlendirilen tabloya eklemektedir. Geçiş
noktalarına doğru akan trafiğin oldukça yoğun olması
bu rotaları önemli kılmaktadır. Bu aşamada olası tüm
rotaların bulunması fazladan ek yük getirmesine
karşın, tüm veri trafiği boyunca geçiş noktalarına
doğru olan veri trafiği garanti altına alınmış olunur.
Böylece veri trafiğinin gönderimi sırasında olası bir
rota kaybının getireceği rota arama işleminden dolayı
oluşacak paket kayıpları engellenmiş, dolayısı ile
ölçeklenebilirlik sağlanmış olunur. Bu işlem ilk
aşamada belirlenen iki tane geçiş noktasının her biri
için ayrı ayrı yapılmaktadır. Üçüncü aşamada, bir
geçiş noktasına gönderilecek paketi olan düğümlerin
kendi yönlendirme tablosunda bakarak ilgili hedefi
burada aramakta eğer ilgili rota kaydı yoksa paketi
düşürmek yerine geçiş noktası tablosuna bakarak bu
tabloda bulanan diğer rota üzerinden paketi hedefine
göndermektedir. Son aşamada ise topolojiye katılan
yeni bir düğüm olduğunda, bu düğümün komşusuna
gönderdiği hello mesajından sonra kendisine cevap
olarak iki geçiş noktasına ait ilgili rota bilgileri
gönderilmektedir. Bu sayede, topolojiye katılan yeni
düğüm geçiş noktalarına ulaşabilecek rotaları ağa
herhangi bir rota istek paketi göndermeden öğrenmiş

893 

Kablosuz Örgü Ağlar İçin Ölçeklenebilir Yönlendirme Protokolü 

R. Kocaoğlu ve M. A. Akcayol

olmaktadır. Böylece ağın daha kolay, masrafsız ve
etkin şekilde ölçeklenebilmesi sağlanmaktadır.
3.1. Geçiş Noktası Tespit Yaklaşımı (Approach to Gate
point Detection)

Kablosuz örgü ağlar göz önünde bulundurulduğunda
ağdaki akan trafiğin çok büyük bir kısmı ağdaki
düğümler ile geçiş noktaları arasında olmaktadır.
Yani, geçiş noktası olmayan herhangi iki düğüm
arasındaki akan trafik miktarı, toplam trafiğin oldukça
az bir oranı oluşturmaktadır [2, 4-5, 8, 15]. Bu
yüzden, geliştirilen protokolün dayandığı temel fikir
bu yönde olmuştur ve bu fikir çerçevesinde protokol
tasarlanmıştır.
Sunulan
yaklaşım,
Dijkstra
algoritmasından esinlenilerek geliştirilmiştir. Bağlantı
durum temelli yönlendirme protokolleri sınıfı
içerisinde değerlendirilebilir.
Geçiş noktası tespit yaklaşımında ilk olarak
topolojideki tüm düğümler kendisini geçiş noktası
olarak varsaymaktadır. Düğümler kendi aralarında
birbirlerine gönderdikleri geçiş noktası tespit paketleri
(GNTP) ile gerçek geçiş noktalarını bu paket
değişimleri sonrasında öğrenirler. Düğümler GNTP
paketinden aldıkları bilgileri saklamak için kendi
üzerlerinde geçiş tablosu (GT) olarak adlandırılan bir
tablo barındırırlar. Geçiş noktası paket başlığı
içerisinde her düğümün kendi düğüm numarası (DN)
alanı, iki tane geçiş noktası düğüm numarası (GNN1,
GNN2) alanları ve yaşam süresi alanı (TTL)
bulunmaktadır. Örneğin Şekil 1’de, üç düğümün hiç
bir GNTP paketi değişimi olmadan komşularına
göndermek üzere kendilerinin oluşturduğu GNTP
paketleri
ve
geçiş
tablolarının
durumları
gösterilmiştir. İlk olarak üç düğümde kendi geçiş
tablosu içerisindeki DN ve GNN alanlarında
kendilerini gördükleri için kendilerini geçiş noktası
olarak varsayarlar. Geçiş noktası tablosundaki
bilgilerini oluşturdukları GNTP paketlerinin içerisine
koyarak komşularına iletirler. Bu paket değişimleri
sonucunda geçiş noktası olacak düğüm tespit edilmiş
olur. GNTP paketlerinin değişimi ile tek bir geçiş
noktasının tespit işlemi Şekil 2'de gösterilmiştir.

Şekil 1. GNTP paket değişimi öncesi durum
before GNTP packet exchange)

894

(Status

Şekil 2’de ilk olarak 1 nolu düğüm diğer düğümler
gibi kendisini geçiş noktası olarak varsaymaktadır.
Geçiş tablosuna göre ürettiği GNTP-1 paketini
komşusu olan 2 nolu düğüme gönderir. 2 nolu düğüm
GNTP-1 paketini aldığı zaman, paketin içerisindeki
GNN1 alanını kendi geçiş tablosundaki GNN1 alanı
ile karşılaştırır. GNTP-1 paketinin GNN1 değeri 2
nolu düğümün geçiş tablosundaki GNN1 alanından
büyükse paketi düşürür küçük olduğu için geçiş
tablosunu günceller ve aldığı paketi yok eder.
Güncellenmiş geçiş tablosu bilgilerine göre GNTP-2
paketini üretir ve 3 nolu düğüme iletir. 3 nolu
düğümde benzer kontrolü yapar geçiş tablosunu
güncelleyerek aldığı paketi yok eder. Bu işlem
sonucunda 1 nolu düğüm geçiş noktası olarak tespit
edilmiş olunur.

Şekil 2. GNTP paketlerinin yayılımı

(Broadcast of the

GNTP packages)

3.2. Geçiş Noktaları İçin Rota Keşfi

(Discovery Route

Toward Gate Points)

Rota bulma işlemi AOMDV ve AODV
protokollerinde olduğu gibi rota istek paketlerinin
yayılması ile elde edilir. Şekil 3’de 1 nolu düğüme
doğru olan rotalar ağa sel şeklinde rota istek
paketlerinin yayılması ile elde edilir. Bu işlem AODV
ve AOMDV protokollerinde de bu şekildedir. AODV
protokolünde veri paketi gönderebilmek için yapılan
rota arama işlemi sadece bir tane rota için yapılırken,
AOMDV protokolünde birden fazla rota için yapılır.
Eğer 1 nolu düğüm geçiş noktası olarak tespit edildi
ise, sunulan protokolde de veri paketi gönderebilmek
için yapılan rota arama işlemi birden fazla rota için
yapılır. Geçiş noktası değil ise bir tane rotadan fazla
rota arama işlemi yapılmaz. Örneğin şekil 4’de 3 nolu
düğüm geçiş noktası olmadığından, bu düğüme doğru
sadece bir tane rota belirlenmiş bunun dışındaki
rotalar için bir işlem yapılmamıştır. Diğer bir ifade
ile, önerilen protokolün rota bulma işlemi sırasındaki
farkı tüm düğüm çiftleri için yedek rotalar bulmak
yerine, sadece geçiş noktası olan düğümlerin diğer
düğümler ile oluşturdukları düğüm çiftleri arasında
yedek rota bulma işlemini gerçekleştirmesidir. Bu
sayede kablosuz örgü ağlar içinde çok az trafiğin
aktığı geçiş noktası olmayan düğümler arasında yedek
rota bulma işleminin getirdiği gereksiz rota arama
işleminden dolayı oluşacak fazladan yük ve işlemden
kaçınılmış olunur. Geçiş noktası ile oluşturulan
düğüm çiftleri arasında bulunan rotalardan en uygun
olanı yönlendirme tablosuna atılırken, diğer

Gazi Üniv. Müh. Mim. Fak. Der. Cilt 27, No 4, 2012 

R. Kocaoğlu ve M. A. Akcayol  

Kablosuz Örgü Ağlar İçin Ölçeklenebilir Yönlendirme Protokolü

rotalardan en fazla altı tanesi geçiş noktası tablosunda
saklanır. En uygun rota sıçrama sayısı metriği göz
önünde bulundurularak belirlenir. Diğer altı rota
sıçrama sayısı metriğine göre maliyetleri belirlenerek,
maliyet sırasına göre geçiş noktası tablosunda
saklanır.

Şekil 3. Geçiş noktası için paket yayılımı

paketi aktarımı sırasında paket kaybını en aza
indirmektedir. Şekil 5’da bu işlemi gerçekleştiren akış
şeması gösterilmektedir.

(Packet

broadcast for gate point)

Şekil 5. ADSRP rota bulma akış şeması

(Route

Discovery Flow chart of ADSRP)

3.4. Sezgisel Rota Gönderimi (Sending Intuitive Route)
Şekil 4. Normal düğüm için paket yayılımı

(Packet

broadcast for normal node)

3.3. Geçiş Noktalarına Paket Gönderimi

(Sending

Data Packet to Gate Points)

Geçiş noktasına veri paketi göndermek isteyen
düğümler öncelikle yönlendirme tablosuna bakarak
hedefteki geçiş noktasının adresini bu tabloda
aramaktadır. Eğer bu tabloda ilgili rota bilgisi
bulunamazsa geçiş noktası tablosuna bakılarak yedek
olan rota üzerinden veri paketleri iletilir ve bu rota
yönlendirme tablosuna aktarılır. Yönlendirme
tablosunda bulunan rota, düğümlerin topolojiden
çıkması ya da düğümler arasındaki bağlantıların
kopması gibi durumlarda ilgili rota kullanılamaz olur
ve yönlendirme tablosundan çıkarılır. Bu durumda
geçiş noktası tablosunda bulunan rota üzerinden veri
paketi kaybı olmadan paket iletimi devam eder. Bu
mekanizma, veri paketi aktarımı sırasında geçiş
noktası için rota arama işlemine gerek kalmadan
kayıpsız şekilde veri paketlerinin alternatif bir rota
üzerinden geçiş noktasına teslim edilmesi sağlar. Bu
durum hem ölçeklenebilirliği sağlamakta hem de veri

Gazi Üniv. Müh. Mim. Fak. Der. Cilt 27, No 4, 2012

Kablosuz örgü ağlarda akan trafiğin büyük bir kısmı
geçiş noktalarına doğru olduğu için, ağdaki her
düğümün geçiş noktalarına ulaşacak rotalara sahip
olması gerekmektedir. Bu rotaları elde etmek için ağa
gönderilecek rota istek paketleri ağın gereksiz
kullanımına neden olmaktadır. İstek paketi olmaksızın
önceden bu rotaların düğümlere gönderilebilmesi ağı
gereksiz istek paketi trafiğinden kurtaracaktır. İletişim
boyunca her düğümün geçiş noktasına gönderecek
paketinin
olması
kaçınılmazdır.
Düğümlerin
komşuları ile ilgili durumları tespit etmek için hello
mesajlarını kullanır. Ağa yeni katılan bir düğüm
komşularından aldığı hello mesajları sayesinde ağa
dahil olur. Fakat ağdaki herhangi bir yer ile ilgili
herhangi bir rota bilgisine sahip değildir. Bu aşamada,
geliştirilen protokol devreye girerek, yeni eklenen
düğüme hello mesajı gönderiminden sonra herhangi
bir rota isteği paketinin gelmesini beklemeden sadece
geçiş noktalarına ait rota bilgilerini yeni eklenen
düğüme gönderir. Böylece, bir düğüm kablosuz örgü
ağına dahil olduğunda geçiş noktalarına ait rotaları
hiçbir istek paketi yayınlamadan öğrenmiş olur. Şekil
6’da bahsedilen komşuluk ilişkisinin yapısı
gösterilmiştir.

895 

Kablosuz Örgü Ağlar İçin Ölçeklenebilir Yönlendirme Protokolü 

R. Kocaoğlu ve M. A. Akcayol

Şekil 7. Birinci senaryoda kullanılan topoloji

(The

topology used in the first scenario)

Şekil 6. ADSRP komşuluk ilişkisi

(ADSRP neighborhood

relationship)

4.
PERFORMANS
ANALİZİ
VE
BENZETİM SENARYOLARI (PERFORMANCE
ANALYSIS AND SIMULATION SCENARIOS)

Geliştirilen yönlendirme protokolü test edilerek
performansı AODV ve AOMDV protokolleri ile
karşılaştırılmıştır. Esnek yapısından ve literatürdeki
çoğu çalışmada kullanılmış olmasından dolayı
benzetim aracı olarak ns-2 seçilmiştir. Ayrıca, AODV
ve AOMDV protokollerinin ns-2 içerisinde
tanımlanmış olması test süresinin kısalmasını
sağlamıştır. Geliştirilen protokol kablosuz örgü ağlar
için test edileceğinden benzetimde kullanılacak olan
düğümlerde çoklu arayüz kullanılmalıdır. Bundan
dolayı, senaryolardaki düğümlerde çoklu kanal ve
çoklu arayüz kullanabilmek amacıyla ns-2 benzetim
aracının kaynak kodları yamalanarak kablosuz örgü
ağlar için kullanılabilir hale getirilmiştir. Çoklu
arayüz kullanımı kablosuz örgü ağların yapısında
olması gereken bir gereksinimdir. Bu yüzden
senaryolarda çoklu arayüz kullanılmıştır. Geliştirilen
protokol, çoklu arayüz kullanımından dolayı oluşacak
kanal atama sorunlarının çözümüne yönelik
geliştirilen bir protokol değildir.
Geliştirilen protokolü detayları ile test etmek için
senaryo oluşturulmuştur. Bu senaryoda kullanılan
düğümlere farklı sayılarda kanal ve anten verilmiştir.
Gerçekleştirilen benzetimde, literatürdeki genel bir
kablosuz örgü ağ mimarisinin yapısı benzetim
ortamına taşınmıştır [4]. Bu senaryoda 14 tane düğüm
kullanılmış ve bu düğümlerden 4 tanesi kaynak, 1
tanesi
hedef
olarak
haberleştirilmiştir.
Bu
düğümlerden 1 tanesinde 7 tane arayüz 8 tane kanal, 2
tanesinde 5 tane arayüz 6 tane kanal, 5 tanesinde 3
tane arayüz 4 tane kanal ve 6 tanesinde 1 tane arayüz
1 tane kanal ile donatılmıştır. İlk senaryo için
oluşturulan temsili görünüş Şekil 7’de gösterilmiştir.
Topolojide 9, 12 ve 13 nolu düğümler ortalama 50
m/s hız ile, bulunduğu noktadan başlayarak tekrar
bulunduğu noktaya gelecek şekilde 90 metre
yarıçapında daire çizerek hareket halindedir.

896

Benzetimde ulaştırma katmanında TCP, veri trafiğini
yaratmak
için
uygulama
katmanında
FTP
kullanılmıştır. 9, 10, 11 ve 12 nolu düğümlerin
oluşturduğu trafik benzetimin 20,0 saniyesinde başlar
ve 29,0 saniyede sonlanır. Daha sonra tekrar aynı
düğümlerden trafik 39,0 saniyede başlayıp 49,0
saniyede bitmektedir. Trafik 4 ve 5 nolu düğümler
üzerinden geçmektedir. Bu iki düğüm benzetim
süresinin
ortalarında
topolojiden
çıkarılarak
protokollerin yeni rota bulma işlemlerini yapmaları
sağlanmıştır.
Şekil 8’de üç protokolün ilk senaryoda düşürdüğü tüm
paketlerin zamana göre dağılımı verilmiştir. Benzetim
boyunca AODV protokolü ile en fazla paket kaybı
180 adet, AOMDV protokolü ile en fazla paket kaybı
120 adet olurken, ADSRP protokolü ile en fazla paket
kaybı 90 adete kadar çıkmıştır. 27. saniyeye kadar
AODV ve ADSRP protokollerinin benzer grafik
çizmesi, topolojinin başlangıcında aynı rota bulma
mekanizmasını kullanması sonucu aynı rota üzerinden
paketleri hedefine göndermesidir. Daha sonraki paket
kayıplarının farklı olması ise, ADSRP protokolünün
geçiş noktası olan düğümlere doğru sunduğu yedek
rotanın kullanılmasıdır.

Şekil 8. Birinci senaryoda düşürülen tüm paketlerin
zamana göre dağılımı (Number of dropped all packets/time
chart for the first scenario)

Paketlerdeki gecikme değerlerinin olabildiğince sabit
olması ağda akan trafiğin kalitesini göstermektedir.
Paketlerdeki gecikme değerlerinin dalgalı olması

Gazi Üniv. Müh. Mim. Fak. Der. Cilt 27, No 4, 2012 

R. Kocaoğlu ve M. A. Akcayol  

Kablosuz Örgü Ağlar İçin Ölçeklenebilir Yönlendirme Protokolü

özellikle ses ve çoklu ortam paketleri göz önünde
bulundurulduğunda
kalitesiz
iletişime
neden
olmaktadır. Şekil 9’da benzetim boyunca ADSRP
protokolünün paket sayısına göre gecikme değerleri
verilmektedir. Paketler arası dalgalanma benzetimin
ilk zamanlarında 7 saniyeye kadar çıktıktan sonra 1
saniyenin altına düşerek oldukça sabit değerlerde
devam etmiştir. Şekil 10’da benzetim boyunca
AOMDV protokolünün paket sayısına göre gecikme
değerleri verilmektedir. Paketler arası dalgalanma en
fazla 1,2 saniyeye ulaşmasına rağmen, dalgalanma
hareketli bir şekilde sürekli devam etmiştir. Bu durum
akan trafiğin sabit aralıklarla durağan şekilde devam
etmesini engellediği için, söz konusu ses ve çoklu
ortam paketleri olduğu zaman ağın kalitesini olumsuz
yönde etkilemektedir.

Şekil 11. AODV protokolü ile paket numarasına göre
gecikme oranı (Delay ratio regarding to packet number of
AODV protocol)

Şekil 9. ADSRP protokolü ile paket numarasına göre
gecikme oranı (Delay ratio regarding to packet number of
ADSRP protocol)

Yukarıda anlatılan senaryonun dışında 5 senaryo ile
test işlemi gerçekleştirilmiştir. Bu senaryolarda sırası
ile 10, 20, 30, 40 ve 50 tane düğüm oluşturulmuştur.
Düğüm sayıları ile orantılı olarak sırası ile 1, 2, 3, 4
ve 5 tane düğüm veri paketi iletimi sırasında
topolojiden çıkartılmış ve tekrar topolojiye dahil
edilmiştir. Bu sayede topolojinin değişmesi
sağlanarak uygun bir test ortamı sağlanmıştır.
Benzetimler sırasında veri trafiği oluşturmak için yine
düğüm sayıları ile orantılı olarak 2 tane hedefe sırası
ile 2, 4, 6, 8 ve 10 tane kaynak düğümden TCP
bağlantısı oluşturulmuş ve bu bağlantılar üzerinden
FTP trafiği başlatılmıştır. Topolojideki düğümlerde
çoklu arayüz kullanılmıştır. Her senaryo 10 defa
çalıştırılmış ve elde edilen sonuçların ortalama
değerleri alınmıştır.
Şekil 12’de üç protokolün topolojide kullanılan
düğüm sayısına göre düşürdükleri toplam paket sayısı
gösterilmiştir. ADSRP protokolü, düğüm sayısının
artması sonucunda düşürdüğü toplam paket sayısı
diğer iki protokole göre daha az olmuştur. ADSRP
protokolünün düğüm sayısının artmasından dolayı
oluşacak paket kayıplarına karşı daha dayanaklı
olması, ölçeklenebilirliği daha mümkün kılmaktadır.

Şekil 10. AOMDV protokolü ile paket numarasına
göre gecikme oranı (Delay ratio regarding to packet number of
AOMDV protocol)

Şekil 11’de benzetim boyunca AODV protokolünün
paket sayısına göre gecikme değerleri verilmektedir.
Paketler arası dalgalanma AOMDV protokolüne
oranla daha az olmaktadır. ADSRP protokolünde
olduğu gibi paketler arası dalgalanma 7 saniyeye
kadar çıkmış ve daha az paket miktarı ile bu değere
ulaşmıştır. Fakat, benzetimin ilerleyen kısmında
dalgalanma tekrar 2 saniyeye kadar çıkmaktadır.

Gazi Üniv. Müh. Mim. Fak. Der. Cilt 27, No 4, 2012

Düşürülen Toplam Paket Sayısı

7000

ADSRP

6000

AODV
AOMDV

5000
4000
3000
2000
1000
0

10

20

30

40

50

Düğüm Sayısı

Şekil 12. Düğüm sayısına göre düşürülen tüm
paketler (Total number of dropped packets/number of node)

897 

Kablosuz Örgü Ağlar İçin Ölçeklenebilir Yönlendirme Protokolü 

R. Kocaoğlu ve M. A. Akcayol

Tablo 1. Tüm protokollerinin deneysel sonuçları (Experimental results of protocols)
Düşen Paket Sayısı

Paket Teslim Etme Oranı

Yönlendirme Yükü Oranı

Senaryo

ADSRP

AOMDV

AODV

ADSRP

AOMDV

AODV

ADSRP

AOMDV

AODV

1

420

580

470

%96

%90

%94

%20

%19

%18

2

1912

2395

2340

%94

%86

%87

%22

%24

%27

3

2234

2962

3315

%91

%81

%76

%24

%31

%40

4

2635

3550

4296

%87

%74

%63

%27

%40

%55

5

3126

4437

6398

%81

%66

%42

%30

%53

%75

100%

Yönlendirme Yükü Oranı

Şekil 13’de üç protokolün topolojide kullanılan
düğüm sayısına göre paket teslim oranı gösterilmiştir.
Paket teslim oranı, kaynaktan hedefe gönderilen veri
paketlerinin hedefe ulaşma oranı olarak ifade
edilebilir. Düğüm sayısı arttıkça paket teslim etme
oranının azalması olağan bir durumdur. Fakat, bu
azalmanın az olması ağın daha kolay ve sorunsuz
ölçeklenebileceğini anlamına gelir. Şekil 13’de
ADSRP protokolünün diğer protokollere göre paket
teslim etme
oranının daha fazla olduğu
gözükmektedir.

ADSRP
AODV
AOMDV

90%
80%
70%
60%
50%
40%
30%
20%
10%
0%
10

80%

Paket Teslim Oranı

30

40

50

Şekil 14. Düğüm sayısına göre yönlendirme yükü
oranı (Routing overhead percentage/number of nodes)

90%
70%

Tablo 1’de ADSRP, AOMDV ve AODV
protokollerinin test edildiği senaryolardan elde edilen
denysel sonuçlar gösterilmiştir. Elde edilen benzetim
sonuçlarından, kablosuz örgü ağlar dikkate
alındığında ADSRP protokolünün diğer protokollere
oranla daha iyi sonuçlar verdiği gözlemlenmiştir.

60%
50%
40%
30%
ADSRP
AODV
AOMDV

20%
10%
0%
10

20

30

Düğüm Sayısı

40

50

Şekil 13. Düğüm sayısına göre paket teslim oranı
(Packet delivery percentage / number of node)

Şekil 14’de üç protokolün topolojide kullanılan
düğüm sayısına göre yönlendirme yükü oranı
gösterilmiştir. Yönlendirme yükü oranı, kaynaktan
hedefe veri paketleri gönderebilmek için üretilen her
türlü rota keşif paketi miktarının gönderilecek olan
veri paketi miktarına oranı olarak ifade edilebilir.
Düğüm sayısının artması, hedef rotaların bulunması
için üretilecek olan rota keşif paketlerinin sayısının
artması anlamına gelir. Olabildiğince az rota keşif
paketi ile hedef rotaların bulunması ağın daha kolay
ölçeklenebilmesini sağlar. Şekil 14’de ADSRP
protokolünün diğer protokollere göre yönlendirme
yükü oranının daha az olduğu gözükmektedir.

898

20

Düğüm Sayısı

100%

5. SONUÇLAR VE ÖNERİLER

(CONCLUSIONS

AND SUGGESTIONS)

Bu makalede kablosuz örgü ağlarda yönlendirme
işlemini
gerçekleştirmek
için
bir
protokol
geliştirilmiştir. Geliştirilen protokolü test etmek için,
ns-2 benzetim ağacının 2.33 versiyonu yamalanarak
çoklu arayüz kullanımına uygun hale getirilmiştir.
Çoklu
arayüzün
kullanılabilmesi,
geliştirilen
protokolü kablosuz örgü ağlar için kullanılabilir hale
getirmiş ve bu sayede verimliliği test edilmiştir.
Kablosuz örgü ağlarda yönlendirme protokolü olarak
da kullanılabilen AODV ve AOMDV protokolleri ile
karşılaştırılmıştır.
Deneysel çalışmaların sonucunda, geliştirilen
protokolün örgü ağlarda geçiş noktalarının tespit
edilerek ilgili rotaların var olan yönlendirme
tablosuna ve oluşturulan topoloji tablosuna eklenerek
yönlendirme işleminin yapılması sonucu düşürülen
toplam paket sayısını önemli ölçüde azalttığı

Gazi Üniv. Müh. Mim. Fak. Der. Cilt 27, No 4, 2012 

R. Kocaoğlu ve M. A. Akcayol  

Kablosuz Örgü Ağlar İçin Ölçeklenebilir Yönlendirme Protokolü

görülmüştür. Ayrıca, her düğüme geçiş noktaları ile
ilgili rota kayıtlarının bir istek paketi gönderilmeden
önce gönderilmesi ağda geçiş noktalarını öğrenmek
için meydana gelecek çoklu yayın miktarını
azaltmaktadır. Böylece ağın ölçeklenmesi sonucu
oluşacak maliyet azalmakta ve ağın toplam verimliliği
artmaktadır.
Geliştirilen protokolün dayandığı temel yapı geçiş
noktalarının tespit edilmesi ve bu noktalara göre
ağdaki her düğümün yönlendirme tablosu ve topoloji
tablosunu oluşturmasıdır. Herhangi bir nedenden
dolayı bu geçiş noktalarının yanlış tespit edilmesi ya
da kablosuz örgü ağına saldıran bir saldırganın
kendisini geçiş noktası gibi göstermesi sonucu ağın
yönlendirme
yapısını
bozabilir.
Geliştirilen
protokolün bu gibi sorunları anlayabilecek ve gerekli
önlemi alabilecek şekilde güvenlik algoritmalarının
geliştirilmesi bu protokolü daha etkin ve verimli hale
getirecektir.

7.

8.

9.

10.

11.

KAYNAKLAR (REFERENCES)
1.

2.

3.
4.
5.

6.

Zhang, Z., Pazzi, R.W., Boukerche, A., “A
mobility management scheme for wireless mesh
networks based on a hybrid routing protocol”,
Computer Communications, Cilt 54, No 4, 558572, 2010.
Jun, J., Sichitiu, M.L., “MRP: Wireless mesh
networks
routing
protocol”,
Computer
Communications, Cilt 31, No 7, 1413-1435,
2008.
Zheng, J., Lee, M.J., “A resource-efficient and
scalable wireless mesh routing protocol”, Ad Hoc
Networks, Cilt 5, No 6, 704-718, 2007.
Akyıldız, I.F., Wang, X., Wang, W., “Wireless
mesh networks: a survey”, Computer Networks,
Cilt 47, No 4, 445-487, 2005.
Alotaibi, E., Mukherjee, B., “A survey on routing
algorithms for wireless Ad-Hoc and mesh
networks”, Computer Networks, Cilt 56, No 2,
940-965, 2012.
Kim, S., Lee, O., Choi, S., Lee, S., “Comparative
analysis of link quality metrics and routing
protocols for optimal route construction in

Gazi Üniv. Müh. Mim. Fak. Der. Cilt 27, No 4, 2012

12.

13.

14.

15.

wireless mesh networks”, Ad Hoc Networks,
Cilt 9, No 7, 1343-1358, 2011.
Pal, A., Nasipuri, A., “A quality based routing
protocol for wireless mesh networks”, Pervasive
and Mobile Computing, Cilt 7, No 5, 611-626,
2011.
Jeng, A.A., Jan, R., Li, C., Chen, C., “Releasetime-based multi-channel MAC protocol for
wireless mesh networks”, Computer Networks,
Cilt 55, No 9, 2176-2195, 2011.
Chen, F., Wang, Y., Liu, J., Li, Z., “Probingbased anypath forwarding routing algorithms in
wireless mesh networks”, Ad Hoc Networks,
(Basımda), 2011.
Benyamina, D., Hafid, A., Gendreau, M.,
Maureira, J.C., “On the design of reliable
wireless mesh network infrastructure with QoS
constraints”, Computer Communications, Cilt
55, No 8, 1631-1647, 2011.
Zhao, W., Xie, J., “OPNET-based modeling and
simulation study on handoffs in Internet-based
infrastructure
wireless
mesh
networks”,
Computer Networks, Cilt 55, No 12, 26752688, 2011.
Caillouet, C., Perennes, S., Rivano, H.
“Framework for optimizing the capacity of
wireless
mesh
networks”,
Computer
Communications, Cilt 34, No 13, 1645-1659,
2011.
Wellons, J., Xue, Y., “The robust joint solution
for channel assignment and routing for wireless
mesh networks with time partitioning”, Ad Hoc
Networks, (Basımda), 2011.
Gomes, R.L., Junio, W.M., Cerqueira, E.,
Abelem, A.J., “Using fuzzy link cost and
dynamic choice of link quality metrics to achieve
QoS and QoE in wireless mesh networks”,
Journal
of
Network
and
Computer
Applications, Cilt 34, No 2, 506- 516, 2011.
Li, F., Fang, Y., Hu, F., Liu, X., “Load-aware
multicast routing metrics in multi-radio multichannel wireless mesh networks”, Computer
Communications, Cilt 55, No 9, 2150-2167,
2011.

899 

 

 


