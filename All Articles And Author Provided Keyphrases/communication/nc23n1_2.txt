Gazi Üniv. Müh. Mim. Fak. Der.
Cilt 23, No 1, 49-56, 2008

J. Fac. Eng. Arch. Gazi Univ.
Vol 23, No 1, 49-56, 2008

MOBİL ELEKTRONİK İMZA, ALTYAPISI ve TÜRKİYE
Şeref SAĞIROĞLU, Demet KABASAKAL* ve Mustafa ALKAN*

Bilgisayar Mühendisliği Bölümü, Mühendislik Mimarlık Fakültesi Gazi Üniversitesi, Ankara
*Telekomünikasyon Kurumu, Maltepe, Ankara
ss@gazi.edu.tr, dkabasakal@tk.gov.tr, malkan@tk.gov.tr
(Geliş/Received: 06.02.2007; Kabul/Accepted: 27.08.2007)
ÖZET
Dünyada olduğu gibi ülkemizde de mobil cihaz penetrasyonu hızla artmaktadır. Doğal olarak mobil ortamlarda
yapılan iş ve işlemler çoğalmakta, bu ortamlara güven ise ön plana çıkmakta, yüksek seviyede bilgi ve iletişim
güvenliğine ihtiyaç duyulmaktadır. Bu çalışmada, ülkemizde de önümüzdeki günlerde önemli hale gelecek olan
mobil imza teknolojileri ve dünya uygulamaları ile mobil elektronik imzada (me-imza) kullanılan altyapılar
incelenmiş, ülkemizde de me-imza’ya geçilebilmesi için gerekli olan düzenlemeler, hususlar ve hazırlıklar ile
ilgili öneriler sunulmuştur.

1. GİRİŞ (INTRODUCTION)
İş ve işlemlerin elektronik ortamlarda yapılmaya başlanmasıyla, hayatımız kolaylaşmakta, yaşam kalitemiz
artmakta, iş ve işlemler hızlanmakta ve iş verimliliği artışı
sağlanmaktadır. Fakat karşılaşılan sıkıntılar, beklenmeyen durumlar ve maddi ve manevi kayıplar elektronik
ortamlarda meydana geldikçe bu ortamlar bizleri çoğu
zamanda hayal kırıklığına uğratabilmekte ve sonuç
olarak bu ortamlarda güvensizliği ortaya çıkmaktadır [1].
5070 sayılı Elektronik İmza (e-imza) Kanunu ve
ikincil düzenlemeler, bu ortamlara güven sorununu
ortadan kaldırmakta, iş ve işlemlerin hukuken de
geçerli olmasını sağlamakta ve bunun yerine
getirilmesi için gerekli olan teknik altyapısıyı yani
açık anahtar altyapısı (AAA) ve standartları belirtmektedir. Böylece e-imza mevzuatı, elektronik ortamlara güven sorununu da ortadan kaldırmaktadır [2].

Bu altyapının elektronik ortamlarda işlenen, taşınan
ve saklanan verilerin güvenliğini çok yüksek seviyelere
çıkarması ve bunun hukukende geçerlilik kazanması
ile günlük hayatımızda, iş ve işlemleri yapış şekillerimiz
değişmekte, iş verimliliği artışı sağlamakta, iş ve
işlemler kısa sürelerde yapılabilmekte ve hayat daha
yaşanılır bir hal almakta belki de en önemlisi sanal
dünyayı tanıma ve etkili kullanma yüzdesi hızla
artmaktadır. Bu sebeplerden dolayı e-devlet, e-sağlık,
e-öğrenme, e-ekonomi, e-banka, e-kayıt, e-mağaza, eüniversite gibi e-li kavramlar ve uygulamalar hayatımıza hızla girmektedir.
Ülkemizde elektronik ortamların yaygınlaştırılması
hızla sürerken, iş ve işlemlerin mobil ortamlara kaymaya başladığı gözlemlenmektedir. Bunun haklı gerekçesi tüm dünyada hızla artan mobil cihaz sayısının
ve haberleşmesinin ülkemizi de etkilemiş olmasıdır.
Dünya mobil haberleşme sayısının 2006’nın ilk 6

Ş. Sağıroğlu, vd.

ayında 2,25 milyarı aştığı [3], ülkemizdeki GSM
abone sayısı 2005 yılı sonu itibariyle yaklaşık 44 milyona, 2006 yılı mart ayı itibariyle 46 milyona ulaştığı
görülmektedir [4]. Bu sayılarla ülkemiz dünyada en
çok mobil cihaz kullanan ülkeler arasında 10. sırada
yer almaktadır [5]. Ülkemizde %60'lar seviyesinde
olan GSM penetrasyonunun, AB ülkelerinde ortalama
%80 seviyelerinde olduğu rapor edilmişse de bu
oranların Batı Avrupa’da 2007 yılı ortalarına kadar
%100’ü bulacağı tahmin edilmektedir [2,4].
Ülkemizin gelecekteki abone yoğunluğunun üst
sınırının %70 olacağı varsayımıyla, 2011 yılına kadar
olan abone sayısının 54,53 Milyona ve %69,72’lik bir
abone yoğunluğuna ulaşılması öngörülmüş [4] ise de
bugün için bile bu öngörüler aşılmıştır. Bu oranların
yüksekliği ve geniş pazar payı sebebiyle elektronik
ortamlarda yapılan iş ve işlemlerin mobil ortamlara
kayması, “e-” li kavramların yerini “m-” li kavramlara
bırakması gayet doğaldır.
Dünyada ve ülkemizde hızla yayılmaya devam eden
mobil araçlar üzerinden internet hizmetinin de verilmeye başlanmasıyla, bu teknolojilerin bizlere sunduğu
hizmetlerde farklılıklar oluşmuş, bilgiye mobil
ortamlardan erişim sağlanmıştır. Bu araçlar üzerinden
mobil ticaret, mobil bankacılık, mobil işlemler gibi
birçok uygulamalar yapılabilmeye başlanmıştır. Mobil
ortamlarda iş ve işlemlerin yaygınlaşması da elektronik ortamlarda olduğu gibi mobil elektronik ortamlarda
da güven sorununu ortaya çıkarmaktadır. Bu ortamlarda
iş ve işlemlerin hızlı ve verimli olarak yapılabilmesinin yanında güvenli olarak da yapılmasını sağlamak
gerekmektedir. İşte e-imzada olduğu gibi mobil
ortamlarda da mobil elektronik imza (me-imza) AAA
(MAAA)’sının ülkemizde de kurulması ve işletilmesi
gerekmektedir [6].
Yukarıda açıklanan sebeplerden dolayı, bu çalışmada
me-imza’ya geçiş için gerekli olan teknik hususlar
gözden geçirilmiş, me-imza’ya geçiş sürecinde yapılması gerekenler tartışılmış, farklı ülke me-imza uygulama modelleri incelenmiş, karşılaşılabilecek olumlu ve olumsuz hususlar değerlendirilmiş ve ülkemizde de
me-imza altyapısı oluşturulurken yapılması gerekenler sunulmuştur.
2. MOBİL ELEKTRONİK İMZA VE AÇIK
ANAHTAR ALTYAPISI (MOBILE E-SIGN and PKI)
Günümüzde mobil ortamların kullanımı ve bu
ortamlardaki uygulamalar yaygınlaştıkça bu ortamlara
güven ön plana çıkmaktadır. Mobil ortamlarda yüksek
seviyede bir bilgi güvenliğinin sağlanabilmesi için; bu
ortamda saklanan, gönderilen veya alınan bilgilerin,
bunları gönderen kişi veya kuruma ait olduğunun
doğrulanması, iletilen veya alınan verilerin bildiğimiz
kişiler tarafından gönderildiğinin belirlenmesi, bilgileri gönderenlerin gönderdiğini ve alanların aldığının
inkar edilememesi, gönderilen veya alınan bilgilerin

50

Mobil Elektronik İmza, Altyapısı ve Türkiye

içeriğinin değiştirilememesi, başkaları tarafından elde
edilse bile içeriğinin başkaları tarafından anlaşılamamasının garanti edilmesi gerekmektedir. Bunun için,
mobil ortamda da elektronik ortamda olduğu gibi
güvenli haberleşmeye ihtiyaç vardır. Mobil ortamda
güvenli bir haberleşmenin sağlanabilmesi için yine
elektronik ortamda olduğu gibi me-imza ve mobil
açık anahtar altyapısı (MAAA) kullanılmalıdır.
Me-imza Wikipedia’da “bir cep telefonu içersisinde
üretilen elektronik imza” olarak tanımlanmaktadır.
Me-imza, mobil cihazların özelliklerinden bağımsız
olarak teknik gereksinimlerinin tanımlandığı ETSI
tarafından yayımlanan standartlarda “bir kullanıcının
bir antlaşmayla ilgili kararının onayını mobil bir aletle
almak için kullanılan evrensel yöntem” olarak
tanımlanmaktadır [7-10]. Bu tanımda evrensel yöntem;
son kullanıcı ve servis sağlayıcı için en büyük interaktif topluluk veya uyumluluğu artıran ve kurulum maliyetini düşüren bir mimari, mobil alet; iletişim kanalı
olarak mobil ağ kullanan mobil telefon, PDA gibi her
türlü alet, antlaşma kavramı ise; kullanıcının onayının
beklendiği ve tüm detaylarının onay aşamasından önce
kullanıcının mobil telefonuna gönderildiği ve ekranında gösterildiği etkileşim olarak kabul edilmiştir.
MAAA ise bu hizmetlerin aksamadan verilebilmesi,
güvenlik unsurlarının bazılarının yerine getirilmesi,
yüksek seviyede bir güvenlik sağlanması ve yapılan
işlemlerin hukuken de geçerli olabilmesi için hizmet
verilen ortamlardır. Bu ortamlarda; e-imzada olduğu
gibi açık anahtar tekniğine dayanan bir sistemin ana
işlemleri olan kullanıcı kaydı, anahtar çifti üretimi,
sertifikanın oluşturulması, sertifikaların ve anahtarların güvenli dağıtımları, sertifika yolunun (güven zincirinin) oluşturulması ve sertifika ve imzanın onaylanması, kayıp, şüphe, çalıntı veya diğer sebeplerle
anahtarları hükümsüz kılma, anahtar yedekleme ve
kurtarma işlemlerinin desteklenmektedir. MAAA
üzerinde çalışan me-imza genel olarak, mobil bir
cihaz kullanılarak oluşturulan ve telekomünikasyon
ortamından bağımsız bir konumda imza veya
sertifikasyon hizmetleri verilen mobil güvenliğin
sağlanmasında kullanılır [7,12].
AAA’da olduğu gibi MAAA’larda da gizlilik, bütünlük,
kimlik doğrulama ve inkâr edememe unsurlarının
sayısal sertifikalar kullanılarak sağlanmaktadır. Buradaki
tek fark, arada mobil hizmeti sunan operatörlerin devreye girmesiyle oluşmaktadır. Me-imza, imza sahibine
bağlı olmanın ötesinde mobilite, güvenli masaüstü iş
istasyonları ve kişisel imzalama ekipmanlarıyla sağlamaktadır [7,12].
E-imza oluşturmak için mobil cihazlar kullanılmasının,
ekran boyutu, haberleşme maliyeti, sınırlı hesaplama
gücü gibi olumsuzlukları olmasına rağmen pazardaki
yüksek penetrasyonu, zaman ve yer bağımsız olarak
sunulan imzalama imkânı, me-imzayı yaygınlaşması
açısından potansiyel olarak başarılı kılmaktadır [13].

Gazi Üniv. Müh. Mim. Fak. Der. Cilt 23, No 1, 2008

Mobil Elektronik İmza, Altyapısı ve Türkiye

Me-imzalar, elektronik sertifika hizmet sağlayıcılarda
(ESHS) bulunan merkezileştirilmiş imza sunucu ortamında oluşturulan e-imzalar (sunucu tabanlı mobil
elektronik imzalar) ve kullanıcının mobil cihazı içerisindeki akıllı kart kullanılarak oluşturulan elektronik
imzalar (istemci tabanlı mobil elektronik imzalar) olmak
üzere ikiye ayrılmaktadır [7,14]. Bu yaklaşımlar aşağıdaki bölümlerde kısaca açıklanmıştır.
2.1 Sunucu Tabanlı İmzalar (Server Based Signs)
STİ’ler, bir ESHS tarafından özel kullanıcılar için
güvenli bir sunucuda oluşturulmuş imzalardır. Şekil
1’de bu imzalama yöntemine bir örnek verilmiştir.
Şekil 1’de görülebileceği gibi sunucu tabanlı me-imzalar,
mobil cihaz tarafından cihazın tuş takımı kullanılarak
girilen PIN kodundan sonra oluşturulan uygun bir kod
(MAC vb mesaj onaylama kodu) tarafından başlatılır.
Kodun ESHS’deki sunucuda yapılacak olan imza oluşturma işlemini başlatmasından sonra sunucuda, kullanıcı imzalama işlemi gerçekleştirilir. Kullanıcıya ve
üçüncü kişiye (güvenen tarafa) oluşturulan imza gönderilir.
Sunucu tabanlı imzalarda kullanıcının kendi gizli
anahtarını ESHS’ye devretmesi zorunludur. Bu imzalarda, ESHS’nin yayımlandığı imzaların kullanıcıların
yasal imzası olduğu sonucuna varılması zordur. Bu
imzalar, ESHS’nin imzalarıdır ve sadece ESHS
kimliğinin belirlenmesini sağlarlar. Ancak ESHS’nin
imzası temel alınarak, kullanıcının kimliği doğrulanamaz ve imzalamaya gerçekten yetkisi olup olmadığı
ispatlanamaz. Yani imzanın ne doğruluğu nede kullanıcı tarafından imzalanmış olduğu tespit edilemez.
AB tarafından hazırlanan 99/93/EC direktifinin 2.
bölümünün (c) bendine göre, “güvenli elektronik imza
elde etmek için; imza, imza sahibinin kendi özel
kontrolünde kalacak şeklinde oluşturulmalıdır” şeklinde
ifade edilmektedir. Buna göre kullanıcı kendi gizli
anahtarını imza oluşturma aracının dışına çıkaramaz ya
da imza oluşturma aracının dışında oluşturamaz [12,16].
Bu da sistemlerde güvenlik zaafiyeti oluşturabilmektedir.
2.2 İstemci Tabanlı İmzalar (Client Based Signatures)
Şekil 2’de bu tür imzalama yaklaşımı verilmiştir.
İstemci tabanlı imzalar (İTİ’ler), mobil cihaz içerisine
ESHS tarafından onaylanmış SIM kart konulduktan

Şekil 1. Sunucu tabanlı me-imza işleyişi

Gazi Üniv. Müh. Mim. Fak. Der. Cilt 23, No 1, 2008

Ş. Sağıroğlu vd.

sonra, SIM kart üzerindeki kripto işlemcisi kullanılarak gerçekleştirilir.
Bu imzada, imzalama süreci mobil cihazda
gerçekleştirildiğinden, SIM kartın imza kartıyla (dual
chip) değiştirilmesiyle ya da mobil cihaz (dual slot)
içerisine akıllı kart okuyucu ilave edilerek yapılabilir.
Birincisi tercih edilirse, güvenli olarak mobil ortamda
haberleşmek isteyen bir kullanıcı için bu çözüm
zahmetli ve karmaşıktır. Kullanıcı, imzalama işlemini
gerçekleştirebilmek için mobil cihazını kapatarak SIM
kartını imza oluşturma kartıyla değiştirmek zorundadır. Burada ikincisinin birincisine göre daha kolay
yapılabilmekte ise de çok yönlü akıllı (smart) kart
yuvasına sahip özel mobil cihazların kullanılması
işlemlerin sayısını arttırdığından biraz daha karmaşık
hale getirebilmektedir. Bu tür cihazların maliyetinin
de yüksek olduğunu belirtmekte fayda vardır.
Kullanıcılar için en uygun çözümün, SIM kart ve
güvenli imza oluşturma fonksiyonlarını ihtiva eden
tek bir akıllı kartın kullanımıdır. Bu ise SIM kart
içerisinde daha sonra imza oluşturma cihazı bileşenlerinin yüklenebileceği boş yer bırakılarak veya ilk
kullanım anında etkinleştirilebilmesi mümkün olan
imzalama fonksiyonlarının önceden yüklenmesiyle
mümkün olabilir.
Kullanıcılar bu akıllı kartlar ile dokümanları kolaylıkla imzalayabilirler ve bunları kendilerinin cep
telefonlarının GPRS ya da UMTS servisleri gibi iletişim hizmetleri yoluyla dağıtabilirler [11,14].
Me-imzanın ETSI standartlarında yer alan gereksinimleri sağlamak için, imzalama fonksiyonlarında
güvenilir erişim kontrollerinin bazılarını sağlamak gereklidir. Mobil cihaz fonksiyonlarına erişim kontrolü
olarak kullanılan alışılmış PIN yeterli olmamaktadır.
Çünkü kullanıcılar araçlarını kolaylıkla kullanabilmek
için telefonlarının SIM kilidini açık tutabilirler. Bu
nedenle geleneksel imza kartları gibi bu kartlarda da
imzalamaya özel bir PIN şifresi olması gereklidir.
Bununla beraber, birçok amaç için tek akıllı kart
kullanımı yeni soruların ve iddiaların ortaya
çıkmasına sebep olmaktadır. Mesela, SSCD (Secure
Signature Creation Device) ESHS tarafından sunulurken, SIM kart GSM operatörü tarafından sunulmaktadır. İkisinin fonksiyonlarını bir kartta birleştirmek kart
üzerindeki anahtarları ve sertifikaları kimin kontrol
edeceği konusundaki yeni soruları ortaya çıkarmaktadır.

Şekil 2. İstemci tabanlı me-imza işleyişi

51

Ş. Sağıroğlu, vd.

Mobil Elektronik İmza, Altyapısı ve Türkiye

3. ME-İMZA VE AAA UYGULAMA ÖRNEKLERİ
(ME-SIGN and PKI APPLICATIONS)
Me-imza henüz birkaç Avrupa ülkesinde kullanılmakla
beraber yaygınlaşmasının oldukça hızlı olacağı tahmin
edilmektedir. Dünyadaki GSM penetrasyonu, me-imza
kullanım kolaylığı ve kullanıcıya olan düşük maliyeti,
zamandan ve mekândan bağımsız imzalama işleminin
gerçekleştirilebiliyor olması gibi üstünlükleri bu tahminlerin doğruluğunu desteklemektedir [13,14, 19,26].
Dünyada e-imza mevzuatının yürürlüğe girme tarihleri incelendiğinde 2002 yılına kadar birçok ülkenin
yasal altyapıyı hazırladığı görülmektedir [1]. Fakat
aradan geçen süre içerisinde e-imzanın beklenen seviyede yaygınlaşmasının sağlanamaması ve ülkelerde
dikkati çeken mobil cihaz penetrasyonundaki artış,
bazı ülkelerin me-imza’ya geçiş için çalışmalar
başlatmasına neden olduğu izlenmektedir [19,26].
Avrupa ülkelerine göre me-imza, bilgi toplumunun
gelişimi için çok önemlidir. Bu nedenle ülkelerin
bazıları me-imza uygulamaları için kendi modelini ya
oluşturmuştur ya da oluşturmak için başlattığı test
uygulamaları devam etmektedir.
Norveç, Finlandiya, İngiltere, Polonya, İsveç, HongKong, Estonya, Litvanya ve Almanya gibi ülkelerde
bu konuda çalışmalar tamamlanmış, kısmen veya
tamamen me-imza kullanılabilir hale gelmiştir. Meimzanın farklı ülkelerde uygulamaları incelendiğinde
ilk dikkati çeken ülke Finlandiya’dır. Bu ülkeler ve
kullandıkları altyapılar aşağıda sunulmuştur.
3.1. Finlandiya (Finland)
Finlandiya Nüfus İdaresi, ülke çapında 37 adet Kayıt
Makamı (KM) olan ve vatandaşlara nitelikli elektronik
sertifika (NES) vermede tek yetkili ESHS’dir. Şekil
3’te bu hizmetin verilişinde kullanılan model açıklanmıştır. Bu ESHS’de adres değişikliğinin bildirilmesi
ve Nüfus İdaresindeki vatandaş bilgilerinin doğrulanması gibi iki uygulama için kullanılan MAAA verilmiştir.
Me-imza’ya büyük ilgi gösteren Finlandiya Hükümeti
projeyi bilgi toplumu oluşturmada en önemli
projelerden birisi olarak gördüğü için desteklemiştir.
Bu işlemin gerçekleştirilmesi için iki mobil operatör
olan Elisa ve TeliaSoneria ile aynı proje kapsamında
anlaşma imzalamıştır. Avrupa Birliği Direktifine ve
Finlandiya Kanunlarına uygun olarak SIM kart
üzerinde biri NES diğeri şifreleme için geçerliliği 5
yıl olan iki anahtar çifti üretilmiştir. NES’ler hem
kamu hem de özel sektör uygulamalarında geçerli
olabilmektedir. Mobil NES (me-imza) hizmetinden
yararlanmak isteyen vatandaşlar kayıtlarını polise
giderek yaptırmaktadır. Üzerinde sertifika bulunan
SIM’ler Elisa’ya ait satış noktalarında satışa sunulmaktadır. Bu kartlarla yapılan uygulamalar, sadece
telefon üzerinden değil bir bilgisayardaki Internet
tarayıcı (browser) ile de kullanılabilmektedir. Uygulama

52

Şekil 3. Finlandiya’da kurulan MAAA
sürecinde internet üzerinde imza gerektiren bir işlem
gerçekleştirildiğinde kullanıcının cep telefonuna imza
gerektiğine dair bir SMS gelmektedir. Kullanıcı da
PIN’ini girerek yapılan işlemi SIM kartındaki NES ile
onaylamaktadır [17,19].
3.2. İngiltere (UK)
İngiltere’de Vodafone’nun altyapısını sunduğu
GlobalSign’ın ihtiyaç duyulan sertifikaları sağladığı
ve G&D’nin SIM kartlarının kullanıldığı ortak bir
projede me-imza hizmeti verilmektedir [18].
Bu hizmette, Ticaret ve Sanayi Bakanlığına ait bir
web platformu ara yüzünde, mobil telefon kullanılarak
gider taleplerinin sayısal olarak imzalamasına imkân
veren bir uygulama geliştirilmiş ve kullanıma
sunulmuştur. Bu uygulama platformu aracılığıyla,
bakanlık çalışanları kendi harcamalarını, ödemelerini
ve alacaklarını kâğıt kullanmadan yapabilmektedir.
Uygulamayla kullanıcıların, web platformuna logon
olup kendi bilgilerini doldurmaları sonucunda
oluşturulan çıktının mobil telefona gönderilerek
imzalanması sağlanmaktadır. Bu işlemlerin akışını
gösteren altyapı Şekil 4’de verilmiştir. Bu şekilde
verilen altyapıdaki işlem basamakları aşağıda
sunulmuştur [20-22]. Bunlar;
(1) Operatördeki güvenli ağ geçidinden kesin veriyi
imzalamak için bir talep gönderilir.
(2) İstek, çalıştırılabilen, kullanıcıya gönderilebilen
ve telefonla uyumlu hale çevrilebilen SMS bit
koda dönüştürülür.
(3) İmzalama isteği uygun operatöre iletilir.
(4) Operatör bu isteği kullanıcıya iletir.
(5) Kullanıcı bu isteği kendi me-imzasıyla onaylar.
Bu işlem kullanıcının imzalama PIN’ini girerek,
gelen bilgiyi sayısal olarak telefonda imzalamasıyla sağlanır.
(6) İmzalanmış istek operatöre iletilir.
(7) Operatör bu imzalama işlemini uygun olan
ESHS’dan doğrulatma işlemini gerçekleştirir.
(8) İmzanın doğrulama sisteminde doğrulanıp doğrulanmamasına bağlı olarak imzalama “başarılı” ya
da “başarılı değil” diye bir cevap oluşturulup
uygulama sunucusuna geri gönderilir.

Gazi Üniv. Müh. Mim. Fak. Der. Cilt 23, No 1, 2008

Mobil Elektronik İmza, Altyapısı ve Türkiye

Ş. Sağıroğlu vd.

Şekil 4. Vodafone’un İngiltere mobil açık anahtar altyapısı

Şekil 5. Küçük ölçekli uygulamalar için me-imza kullanımı

(9) Bu doğrulama işleminden sonra bu durum hizmet
veren tarafa iletilir.
(10) Bu sayede uygulama yapılmak istenilen işlem
güvenli olarak gerçekleştirilmiş olur.

Bu altyapı ile küçük çaplı (15 Avro’nun altı)
ödemelerin sabit, web ve mobil ortamlar üzerinden
yapılabileceği çözümler sunulmaktadır. Bu yapıda;

3.3. Polonya (Poland)
Polonya’da ERA ağ operatörü Polska Telefonia
Cyfrova, antlaşmaların mobil telefonlar aracılığıyla
me-imzalar kullanılarak imzalanmasına imkan veren
servisini uygulamaya geçirerek kendi ağında çalışan
bir mobil telefon aracılığıyla imzalama işlemi gerçekleştirebilmektedir. İmza prosedürü süresince gizli
kodlama anahtarı SIM kartına kaydedilmekte ve
antlaşmanın onaylanma işlemi direkt olarak mobil
telefondan yapılmaktadır. ERA ağında mobil telefon
aracılığıyla kullanılabilir duruma gelen e-imza belgelerinin internetten ve ERA Omnix antlaşmalarının
yanında direkt olarak bilgisayardan da onaylanabilmesine olanak sağlamaktadır. İmzalama sürecinde
me-imzanın, mobil telefon tarafından her gönderilişinde ERA ağı bir doğrulama sertifikası oluşturmaktadır.
Böylece me-imzayla imzalanmış bir antlaşma veya belge
alan her kullanıcı imzanın geçerliliğini bu sertifikaları
yayımlayan organlardan kontrol edebilmektedir [23].
3.4. Fransa (France)
Bu ülkede ise Orange Trust, sabit ve mobil internet
hizmetinde kimlik doğrulama ve inkâr edememe
hususunda hizmet veren bir mobil telefon ESHS’dir.
Orange, e-imza uygulamalarını yaygınlaştırmak amacıyla, müşterilerinin taleplerini me-imzalı SIM
kartları üzerinden ağ yoluyla kullanmalarını üç yıldır
üç farklı ortak ile denemeye devam etmektedir.
Orange, hisse senedi alışveriş işlemleri için BRED;
WEB ödeme uygulamaları için COFINOGA; fon
transfer onaylama uygulamaları için OBC ile test
çalışmalarını devam ettirmektedir. Orange’ın geliştirdiği uygulamalarda mobil telefon otomatik ödeme
aracı olarak kullanılabilmektedir. Ayrıca Fransa’ da
Orange ve Nestlé Grand Froid’ın başarıyla testlerini
tamamladıkları mobil telefon aracılığıyla dondurma
siparişi verme, Orange ve Parkeon’un ortaklaşa
yaptıkları mobil telefon aracılığıyla park ücreti ödeme
uygulamaları dikkat çeken me-imza uygulamalarına
örnek olarak verilebilir. France Telecom’un me-imza
uygulamaları için 2000 yılından bu yana kullandığı
MAAA Şekil 5’de verilmiştir.

Gazi Üniv. Müh. Mim. Fak. Der. Cilt 23, No 1, 2008

(1) İlk önce Servis editöründen bir servis seçilir.
(2) Seçilen servis için w-HA platformundan bir para
aktarmayı doğrulama isteğinde bulunulur.
(3) w-HA platformu bu isteği istemci operatörüne
bildirir ve doğrulama istenilir.
(4) Bu aktarma isteğinin kabul edildiği kullanıcıya
bildirilir.
(5) Dağıtım için servis editörüne yetki verilir.
(6) Sipariş verilen ürün kullanıcıya dağıtılır.
3.5. Estonya (Estonia)
Ülkenin en büyük ikinci şehri olan ve birçok e-uygulamaların hayata geçirildiği Tartu, m-uygulamalarda
da öncülük eden şehirlerden biridir. Bunun temelde 2
sebebi vardır. Estonya %100 mobil penetrasyona
sahip olması ve mobil telefonlardan her yerden her
türlü web tabanlı hizmetlere erişilebilmesidir. Mobil
parketme, otobüs bileti ödemesi yapma, taksi, restoran, mağaza gibi yapılan alışveriş ve harcamaları
mobil ortamlardan ödeme, önemli trafik bilgileri
alma, öğrenciler ve derslerle ilgili önemli bilgi transferinin içeren m-öğretmen, kayıp kişiler, çalıntı karayolu araçları gibi uygulamaları içeren m-gözetleme ve
m-kütüphane bunlara örnek olarak verilebilir [24].
3.6. Çin (China)
Dünyanın en büyük nüfusuna sahip olan Çin’de, sahte
kimlik kartlarıyla yapılabilecek sahtekârlıkların engellenmesi konusunda büyük önem taşıyan Kamu
Güvenliği Bakanlığı’nın Ulusal Kimlik Bilgi Merkezi
(NCIIS), China Mobile, Beijing GZT Teknolojileri ve
diğer birimlerle ortaklaşa çalışmakta ve çevrimiçi
hizmet vermektedir. Bu merkezin amacı, kamu tarafından belirlenen zamanda kimlik bilgisi doğrulama
gereksinimini karşılamaktadır. 15 Eylül 2005’ten itibaren ticari veya özel kullanıcılar, NCIIS’i kullanarak
kimlik bilgilerinin doğrulamasını mobil bilgi platformlarından kısa mesaj ve WAP dahil olmak üzere
me-imzalı olarak yapabilmektedirler. Bu hizmetle,
yönetim, finansman, ajans servisi, kargo trafiği ve eticaret gibi konularda sahte kimlikler kullanılarak
yapılabilecek işlemler ve sahtekârlıklar engellenebilmekte, yasal olarak vatandaşların hakları korunabilmekte,

53

Ş. Sağıroğlu, vd.

Mobil Elektronik İmza, Altyapısı ve Türkiye

vatandaşların mobil ortam güvenliği sağlanmakta,
kullanıcıların kayıpları azaltılabilmektedir [25].
3.7. Litvanya (Litvania)
Litvanya’da, Ukio Bankas telekomünikasyon firması
Omnitel ile birlikte internet bankacılığı sisteminde,
kullanıcıların mobil telefonlar üzerinden, özel bir
telefona ihtiyaç duymadan sadece SIM kartlarını
kullanarak sisteme bağlanıp banka antlaşmalarını bir
PIN numarası girerek imzalayabilmektedirler. Bu
işlemler, yüksek güvenlik özellikli mikro işlemcili çip
kullanan banka kredi kartlarıyla aynı olan kartlar ile
gerçekleştirilmektedir. Litvanya’da me-imza, kullanıcılar
için en uygun sistemlerden biri olarak değerlendirildiği için Avrupa’da bazı ülkelerde tanıtılmaya başlanmıştır [26].
3.8. Norveç (Norway)
Norveç’de güvenli elektronik ticaret ve bankacılık
işlemleri için birçok model kullanılmaktadır. ZebSign
tarafından kısa bir süre sonra hizmet verilmeye
başlanacak olan bir altyapı aşağıda tanıtılmıştır.
Bu altyapıda [27];
(1) Kullanıcı FI portalına bağlanır.
(2) Müşteri siparişlerini seçer.
(3) Müşteri siparişini elektronik olarak imzalar ve
satın alma işlemini başlatır.
(4) Bu siparişi kablosuz ortamda alan uygulama sağlayıcı, imzalama verisini sertifika verisiyle karşılaştırır.
(5) Bu isteği sertifikayla beraber web portalına iletir.
(6) Bu isteği alan sistem FI’den bu işlemin gereğini
yapar. Bu esnada gerekli belgelendirme ve kayıt
işlemleri de bu aşamada tutulur.
3.9. Almanya (Germany)
Almanya’nın en büyük 4 bankası olan Commerzbank,
Deutsche Bank, Dresdner Bank ve HypoVereinsbank
birlikte işleyebilme kapasitesi olan bir mobil imzanın
tanıtılması konusunda 2001 yılında işbirliği yaparak
MoSign projesini başlatmışlardır. Projesinin amacı,
Emsalsiz antlaşma numaraları tahsis etmeye dayalı
mevcut prosedürler yerine e-imzaların ve AAA’lar ile
mobil ortamda bağlayıcı antlaşmalar oluşturulmasına
ve müşterilere mobil telefonları veya kişisel çağrı
cihazlarıyla yaptıkları çevrimiçi antlaşmalarda açık ve
aynı tarz standartlar sunmaktır [28] .
4. ME-İMZA, TÜRKİYE ve ÖNERİLER (M-SIGN,
TURKEY AND SUGGESTIONS)

Elektronik ve mobil elektronik ortamlara tam bir bilgi
güvenliğini sağlayabilmek için me-imzanın altyapısı
olan MAAA’nın mevcut AAA’ya entegre edilmesiyle
me-imzanın tüm dünyada kullanımının kısa sürede
yaygınlaşacağı ortadadır.

54

Şekil 6. MAAA Norveç Modeli [27]
Bu çalışmada incelenen
değerlendirildiğinde;

ülkeler

genel

olarak

•
•

Ülkelere has bir güven modeli bulunmadığı,
Genellikle uygulamalara yönelik olarak farklı
çözümlerin kullanıldığı,
• Bunlardan birçoğunun yıllardır test aşamasında
olduğu,
• Test çalışmalarından sonra me-imza’ya geçişi
erteleyen ülkelerin bulunduğu,
• Büyük uygulamalar yerine başlangıçta küçük çaplı
uygulamaların geliştirilmesi ve hayata geçirilmesi
gerektiği,
• Kısa sürede bir ülke güven modeli belirleme yerine
ana taşların yerlerine oturduktan sonra genel bir
model belirlenmesi gerektiği,
• Kullanıcıları, uygulama hizmeti verenleri, mevcut
ESHS’leri, uygulama hizmet sağlayıcıları ve
operatörleri mutlu edecek bir yaklaşımın belirlenmesinin uygun olacağı,
• Bu işlemlerin ülkemizde bağımsız kuruluşlarca da
test edilebilmesi için gerekli girişimlerin yapılması
ve buna da TK’nın öncülük etmesinin uygun olacağı,
• Uygulama servis sağlayıcı ve mobil kullanıcı
arasındaki uçtan uca güvenli mobil iletişim için
AAA’ya dayalı modellerin uygulanmasının faydalı
olacağı
• Kullanıcıların bilgi birikimlerinin arttırılmasına
yönelik olarak seminer, sempozyum ve konferansların düzenlenmesinin gerekli olduğu,
• Bu konuda ülkemizde gerek uygulama ve gerekse
akademik çalışmalara ağırlık verilmesinin yerinde
olacağı
değerlendirilmektedir.
Ülkemizde kullanılacak veya uygulanacak olan
yapılarda; şifreleme, anahtar değişimi, me-imza,
erişim kontrolü, veri doğrulama, onaylama ve onay
değişimi gibi fonksiyonları gerçekleştirmek için açık
şebekede sıklıkla AAA teknolojisi kullanılmasına
rağmen, özellikle düşük işlem gücü ve küçük hafıza
kapasitesi gibi uçtan uca mobil veri haberleşme
özelliklerinden dolayı bu haberleşmeler için mobil
veya kablosuz AAA teknolojilerinin ülke altyapısına
uyarlanması gerektiği düşünülmektedir.

Gazi Üniv. Müh. Mim. Fak. Der. Cilt 23, No 1, 2008

Mobil Elektronik İmza, Altyapısı ve Türkiye

Ş. Sağıroğlu vd.

5. SONUÇLAR (RESULTS)

KAYNAKLAR (REFERENCES)

Bu çalışmada sunulan ülke örnekleri incelendiğinde,
me-imzanın Avrupa Ülkelerinde önemsendiği ve bilgi
toplumunun gelişimi ve e-imzanın yaygınlaşması için
farklı çözümler üzerinde çalışıldığı görülmektedir.
Bunun sonucu olarak, pek çok ülke me-imza
konularında farklı uygulamalar geliştirmek için
çalışmakta, kendi yapılarını oluşturmak için çaba
göstermekte, herhangi bir güvenlik açığı oluşmaması
için de test çalışmalarına da çok önem vermektedirler.

1.

Ülkemizde me-imza uygulamalarının yaygınlaştırılması,
geliştirilmesi ve bu konuda belirli inovasyonların
oluşmasının, ülkeye katkılar sağlayacağı, ülkemize
has güvenli özel altyapıların geliştirilmesine öncülük
edilebileceği değerlendirilmektedir. Aşağıdaki hususlara
dikkat edilerek gerekli adımların atılmasının yerinde
olacağı da değerlendirilmektedir. Bunlar aşağıda
başlıklar halinde verilmiştir.
•
•

•

•
•
•

•
•
•
•
•

•
•

Mevcut ülke örneklerinin mutlaka detaylı olarak
incelenmeli ve test edilmelidir.
Ülke me-imza altyapısı oluşturulurken ya
bütüncül bir çözüm üzerinde durulmalı veya
aşama aşama küçük projelerden büyük projelere
geçiş yapılabilecek bir yaklaşım üzerinde
durulmalıdır.
Me-imza’nın hukuken de geçerli olabilmesi için
e-imza’da olduğu gibi me-imza kanununun
çıkarılmasına yönelik çalışmalarına bir an önce
başlanılmalıdır.
Önerilecek olan yapıların mutlaka önceden pilot
olarak uygulanması ve test edilmesi gereklidir.
Ülkemizde me-imza konusunda da gündem
oluşturulmalıdır.
e-li ve m-li uygulamalarda bilgi güvenliğinin öne
çıktığı ve bunun için konuya sadece e-imza veya
me-imza açısından bakma yerine bilgi ve sistem
güvenliği açısından bakılması gerekmektedir.
Kullanıcılara kolaylıkla kullanılabilir yaklaşımlar
sunulmalıdır.
Kullanıcıların rekabetçi bir ortamda hizmet
alabilmeleri için diğer tüm operatörlerin
MAAA’yı desteklemeleri gerekmektedir.
me-imza
ile
e-devlet
uygulamalarının
gerçekleştirilmesine yönelik projelerin hayata
geçirilmesi gereklidir.
Bankaların e-imzaya göstermedikleri ilgiyi meimzaya mutlaka göstermeleri gerekmektedir.
Başlangıçta yapılabilecek hataların me-imzanın
gelişmesini ve yaygınlaşmasını yavaşlatacağını
ve mobil ortamlara duyulacak güveni ortadan
kaldırabileceği her zaman dikkate alınmalıdır.
Devletin e-imza ve me-imza uygulamalarının
yaygınlaşmasına yönelik olarak teşvikler vermesi
yerinde olacaktır.
Bu ve buna benzer konularda yapılacak olan arge projeleri özel olarak desteklenmelidir.

Gazi Üniv. Müh. Mim. Fak. Der. Cilt 23, No 1, 2008

2.
3.
4.
5.
6.
7.
8.
9.
10.
11.

12.

13.
14.

15.

16.

17.
18.
19.
20.
21.
22.
23.

Ş. Sağıroğlu ve M. Alkan, Her Yönüyle E-İmza,
Grafiker Yayınları, Ankara, 2005
http://www.researchandmarkets.com/reports/c28
137
http://www.gsmworld.com/news/statistics/pdf/gs
ma_stats_q2_06.pdf
Telekomünikasyon Kurumu Faaliyet Raporu 2005.
Tele.com.tr Dergisi Ekim 2006 sayısı,Cep
Telefonunda Lider Çin, Türkiye Dünya
10’uncusu, Sayfa: 6
Mehrdad Jalali-Sohi, Peter Ebinger Fraunhofer
Institute for Computer Graphics, Towards
Efficient PKIs for Restricted Mobile Devices
ETSI TR 102 203 Standart Dokümanı
ETSI TR 102 206 Standart Dokümanı
ETSI TS 102 204 Standart Dokümanı
ETSI TS 102 207 Standart Dokümanı
Mark Gasson (University of Reading, UK),
Martin Meints (ICPP, Germany), Kevin
Warwick (University of Reading, UK), Future of
Identity in the Information Society (FIDIS),
No:507512
L. Fritsch, J. Ranke, and H. Rossnagel: Qualified
Mobile Electronic Signatures: Possible, but
worth a try? In: Information Security Solutions
Europe (ISSE) 2003 Conference, Vienna Austria
GSM
Association:
GSM
Statistics,
www.gsmworld.com/news/statistics/index.shtml
H. Rossnagel: Mobile Qualified Electronic
Signatures for Secure Mobile Brokerage
Possible, but worth a try? In: Proceedings of the
4th Int. Cyprus Information Security Conference
& Workshops; Nicosia, Cyprus 2004.
H. Rossnagel: Mobile Qualified Electronic
Signatures and Certification on Demand,
Proceedings of the 1st European PKI Workshop
- Research and Applications, Springer LNCS
3093; Samons Island, Greece
Directive on Community Frame-work for
Electronic Signatures, 1999/93/EC of the
European Parliament of the Council, 13
December 1999.
http://www.cardsnowasia.com/article.cfm?id=15
27
http://www.vodafone.hu/eng/vodafone/nemzsajt
okozlemenyek/npr010312_eng.html
http://www.gide.com/portal/page?_pageid=44,123135&_dad=
portal&_schema=PORTAL
http://www.gide.com/pls/portal/maia.display_custom_items.D
OWNLOAD_SEEALSO_FILE?p_ID=5563
http://www.silicontrust.com/pdf/secure_4/30_techno_3_1.pdf
http://www.highbeam.com/doc/1G175086272.html
http://www.era.pl/indekx.php?id=p_info_e&pres
s_id=410&section=korp

55

Ş. Sağıroğlu, vd.

24. http://www.tartu.ee/?page_id=58&lang_id=1&m
enu_id=6&lotus_url=/uurimused.nsf/Web/teema
d/5C3CF5BE6E7B3689C22570E5004DF9E9
25. http://www.legalinfo.gov.cn/english/News/200509/INFO_20050911.htm
26. http://www.ub.lt/index.php/en/press/bank/a/,109
7?PHPSESSID=b228a537b5e9c9e95e441a2f101
7bea1

56

Mobil Elektronik İmza, Altyapısı ve Türkiye

27. ZebSign ID for Secure eCommerce and
mCommerce,
http://www.entrust.com/resources/pdf/zebsign.pdf
28. http://www.finextra.com/fullstory.asp?id=1715
29. ITU-T Recommendation x.1122, Guideline for
Implementing Secure Mobile Systems Based on
PKI.
30. 5070 Sayılı Elektronik İmza Kanunu, 2004.

Gazi Üniv. Müh. Mim. Fak. Der. Cilt 23, No 1, 2008


