Gazi Üniv. Müh. Mim. Fak. Der.
Cilt 24, No 3, 499-507, 2009

J. Fac. Eng. Arch. Gazi Univ.
Vol 24, No 3, 499-507, 2009

MOBİL ORTAMLARDA BİLGİ VE HABERLEŞME GÜVENLİĞİ
ÜZERİNE BİR İNCELEME
Şeref SAĞIROĞLU ve Hülya BULUT
Bilgisayar Mühendisliği Bölümü, Mühendislik-Mimarlık Fakültesi, Gazi Üniversitesi, Maltepe 06570, Ankara
ss@gazi.edu.tr, hulya.bulut@gazi.edu.tr
(Geliş/Received: 20.10.2008 ; Kabul/Accepted: 28.07.2009)
ÖZET
Bilgisayar teknolojileri gelişip yaygınlaştıkça, günlük iş ve işlemler elektronik ortamlara taşınmakta ve
kolaylaşmaktadır. Son yıllarda, artık bilgisayarlarla aynı fonksiyonelliğe sahip olan mobil cihazlar, bilgisayarlar
gibi pek çok işlemi yürütmekte ve aynı hassasiyete sahip bilgileri taşımaktadır. Genişletilmiş çevre ortamı,
bilgileri taşıma, gönderip-alma ve depolama kolaylığı gibi özellikler mobil cihazların hem kişisel, hem de
kurumsal kullanımını yaygınlaştırmıştır. Karşılaşılan tehditler gerek sayı gerekse çeşitlilik açısından arttığı için
mobil elektronik ortamlarda taşınan bilgilerin güvenliğinin sağlanması ön plana çıkmıştır. Mobil Cihazın işletim
sistemindeki güvenlik açıklarını kullanarak cihaza kurulmuş çeşitli uygulamaların içerisinde kötücül yazılımlar
yüklenerek ya da mobiliteyi sağlayan ortam ve diğer sistemlerin zayıflıklardan faydalanan saldırganlar,
kullanıcıların bilgi ve haberleşme güvenliğini tehdit etmektedir. Bu çalışmada, mobil ortamları tehdit eden mobil
kötücül yazılımlar, mobil cihazlara saldırı yöntemleri, veri iletişimini dinleme gibi mobil ortamlardaki güvenlik
tehditleri incelenmiş ve alınabilecek önlemler sunulmuştur.

1. GİRİŞ (INTRODUCTION)
Elektronik ortamların hızla yaygınlaşmaya başladığı
günümüzde, dünya internet kullanımı %21.9 [1] iken
dünya cep telefonu abonesi 2008 yılı itibariyle %50
artış göstererek 3,3 milyarı geçmiştir [2]. Research
and Markets adlı araştırma şirketinin raporuna göre

[2], Türkiye’de bu yıl sonunda 70 milyon 800 bin olması beklenen mobil telefon kullanıcı sayısı 2010 yılında 81 milyon 700 bine ulaşacaktır. Bu süreç içerisinde, Bulgaristan, Danimarka, Finlandiya, Fransa,
İrlanda, Hollanda, Polonya, Türkiye, İngiltere, Çek
Cumhuriyeti, Almanya, Macaristan, İtalya, Rusya,
İspanya ve Ukrayna’yı kapsayan araştırmanın

Ş. Sağıroğlu ve H. Bulut

sonuçları Türkiye’nin Polonya’yla beraber Avrupa’da
cep telefonu abone sayısında en yüksek artış oranına
sahip ülke olduğu tespit edilmiştir. Bilgi Teknolojileri
ve İletişim Kurumunun yaptığı bir araştırmanın sonucu olarak ülkemizde mobil telefon kullanımının sabit
hat kullanımından daha yaygın olduğu belirtilmiştir
[3]. Bu Kurumumuzun yayınladığı son verilerine göre
bugün için cep telefonu penetrasyonunun 70 milyona
yaklaştığı belirtilmektedir.
Elektronik ortamlarda yapılan işlemlerin tamamına
yakını, cep telefonları kullanılarak ta yapılabilmektedir. Günümüzde artık mobil telefonlarla internette sörf
yapabilmekte, eposta alıp-gönderebilmekte, chat yapılabilmekte, MSN kullanılabilmekte ve çeşitli programlar, şarkılar, videolar indirilip çalıştırılabilmektedir. Ayrıca mobil telefonlar bilgisayarda saklanan
bilgilere göre daha fazla, kişisel ve önem derecesi
yüksek bilgi içermektedir. Masaüstü bilgisayarlarla
karşılaştırıldığında, mobil telefonların çalışmaz duruma gelmesi kullanıcılara daha fazla zarara yol
açmaktadır [4]. Buna ek olarak, kişisel bilgisayar
kullanıcılarının, kötücül yazılımlardan (örneğin, çok
miktarda istenmeyen posta göndererek ağ trafiğini
tıkayan trojanlardan büyük rahatsızlık duymalarına
rağmen), bu durumun finansal bir kayıpla doğrudan
ilişkisi yoktur. Diğer taraftan, cihazında benzer bir
trojan barındıran mobil kullanıcı, kendisini ay
sonunda kabarık bir faturayla başbaşa bulabilir [5].
Mobil ve kablosuz iletişimdeki bu olağandışı hızlı
gelişme beraberinde ciddi güvenlik problemlerini de
getirmiştir. Bunlar aşağıda başlıklar halinde
özetlenmiştir.











500

Mobil ve kablosuz iletişimin fiziksel zayıflığı ve
sınırlamalarının sadece performans üzerinde değil
güvenlik üzerinde de etkili olması [6]
Kullanılan cihazların kötü niyetli saldırılara ya da
şüpheli sayılabilecek kazalara sıkça uğramaları
[6]
Mobil ve kablosuz ortamlardaki güvenlik bilincinin yetersizliği.
Yüksek hata oranı, dışsal çakışmadan kaynaklanan beklenmeyen hataların fazlalığı [6]
Geliştirilen cihazlarda güvenlik seviyeleri her
geçen gün artmakta olsa da kullanıcıların mevcut
teknik ekipmanlarını kısa sürede güncellememesi.
Günümüz teknolojilerinin donanımdan yazılıma
kayması.
Geliştirilen yazılımlarda güvenli kodlama, güvenlik testleri gibi koruma adımlarının kullanılmaması.
Mevcut cihazlara kapasite sınırlamasından dolayı
anti-casus ve anti-virüs yazılımları gibi güvenlik
yazılımlarının kolayca kurulmaması ve/veya
güncellenememesi.
Bazı servislerin kullanıcılara kolayca bağlantı
kurup iş yapabilmenin yanı sıra yer bilgisi bulma,

Mobil Ortamlarda Bilgi ve Haberleşme Güvenliği Üzerine Bir İnceleme








içeriğe erişme gibi tehditleri de beraberinde
getirmeleri
Sunulan hizmetlerin sağladığı içeriklerin cihazlara yüklenirken ve çoğunlukla kullanıcının dikkatini çekmeden kötücül yazılımları da cihazlara
bulaştırabilmeleri.
Çok az kayda değer yazılım platformu olması ve
bunlar hakkında kısa sürede çok daha fazla bilgi
edinilebilmesi [4].
Kullanılan platformların genel kullanıma açık ve
iyi belgelendirilmiş geliştirme araçlarının varlığı,
saldırı becerisinin kazanılma sürecini hızlandırması ve kolaylaştırması [4].
Mobil cihaz açıklarının ve bunlardan nasıl faydalanılabileceğinin Internetten kolaylıkla öğrenilmesi ve açıklardan faydalanmak için gerekli
yazılımlara kolaylıkla erişilmesi ve indirilmesiyle
oluşabilecek tehditler.

Yukarıda sayılan maddelerden de açıkça görülebileceği gibi mobil ve kablosuz teknolojiler kullanıcılara çok farklı hizmeti kolaylıkla sunarken, pek çok
tehlikeyi de beraberinde getirmektedir. Bu da mobil
ortam güvenliğini sağlamak için yüksek seviyede bir
güvenlik altyapısı geliştirmeyi, çeşitli güvenlik politika ve stratejileri belirlemeyi ve uygulamayı zorunlu
kılmaktadır.
Bu makalenin 2. bölümünde mobil tehditler gözden
geçirilmiş, karşılaşılabilecek tehdit ve tehlikeler özet
olarak verilmiş, özellikle casus yazılımlar, doğrudan
saldırılar ile veri iletişimini dinleme detaylı olarak
sunulmuştur. 3. Bölümde ise mobil ortamlardaki tehdit ve tehlikeler kısaca gözden geçirilerek alınması
gerekli önlemler ile önerilerimiz sunulmuştur.
2. MOBİL TEHDİTLER (MOBILE THREATS)
Bilgisayar teknolojileri gelişip yaygınlaştıkça, günlük
iş ve işlemler elektronik ortamlara taşınmakta ve kolaylaşmaktadır. Bunun sonucu olarak elektronik
ortamlarda taşınan bilgilerin güvenliğinin önemi ve
karşılaşılan tehditler, gerek sayı gerekse çeşitlilik
açısından artmaktadır. Kötücül (malware) ve casus
(spyware) yazılımlar ise bunların en başında gelmektedir. En önemli tehditlerden olan kötücül ve casus
yazılımlar üzerine ülkemizde yapılan bir kitap çalışmasında; bu yazılımlar sınıflandırılmış; sahip oldukları temel özellikler ve taşıdıkları riskler detaylı olarak
sunulmuştur [7]. Canbek ve Sagiroglu [7] tarafından
hazırlanan bu kitabın, kötü niyetli olarak geliştirilen
yazılım türlerinin daha iyi bilinmesi, tanınması ve
gerekli önlemlerin alınmasına büyük katkılar sağlayacağı değerlendirilmektedir.
Kötücül yazılım (malware, İngilizce “malicious
software”in kısaltılmışı), bulaştığı bir sistemde veya
ağ üzerindeki diğer makinelerde zarara yol açmak
veya çalışmalarını aksatmak amacıyla hazırlanmış
yazılımların genel adıdır [8]. Bu kötücül yazılımlar;

Gazi Üniv. Müh. Mim. Fak. Der. Cilt 24, No 3, 2009

Mobil Ortamlarda Bilgi ve Haberleşme Güvenliği Üzerine Bir İnceleme

virüsler, solucanlar (worm), Truva atları (Trojan
horse), arka kapılar (backdoor), mesaj sağanakları
(spam), kök kullanıcı takımları (rootkit), telefon
çeviriciler (dialer), korunmasızlık sömürücüleri
(exploit), klavye dinleme sistemleri (keylogger),
tarayıcı soyma (browser hijacking) ve casus yazılımlar (spyware) en genel kötücül yazılımlardır. Kirli
yazılım (scumware) olarak da ifade edilen kötücül
yazılımlar, hemen hemen her programlama veya betik
(script) dili ile yazılabilmekte ya da birçok dosya
içinde taşınabilmektedirler [9].
Sıradan kullanıcıları ve sistemleri tehdit eden kötücül
yazılımlar, özellikle İnternet ve ağ sistemlerinin getirdiği hareket kolaylılığı ile hızla yaygınlaşmaktadırlar
[7]. Bu durum, iyi ve kötü adamların karşı karşıya
geldiği teknolojik bir savaşa benzetilebilir. İnsanlar bu
mücadele sırasında “kötücül yapıları” bulup temizlerken; verilerini, üretken olabilecekleri zamanlarını ve
paralarını kayıp etmektedirler. Kötücül yazılımlardan
korunma konusunda; araştırmacıların ve profesyonel
güvenlik uzmanlarının bu tür zararlı öğeleri saptayıp,
yeni yok etme yollarını geliştirmelerine; kullanıcıların
eğitilip, bilinçlendirmesine; saptanan güvenlik boşluklarının kapatılmasına ve koruyucu, tarayıcı ve önleyici
yazılımların kullanılması ve güncellenmesine rağmen,
kötü niyetli kişilerin saldırıları ve saldırı yöntemleri
her geçen gün daha da artmaktadır [9].

Ş. Sağıroğlu ve H. Bulut

yoluyla yayılan ilk virüs olma özelliğini taşımaktadır
[11]. Aynı zamanda Bluetooth’la da yayılabilen bu
virüs, Cabir gibi Symbian işletim sistemi kurulu
cihazlarda etkili olmaktadır. Yayılım için hem MMS
hem de bluetooth teknolojisini kullanmasına rağmen
Commwarrior’un yayılımı çok hızlı değildir. Cardtrap
ise telefonun hafıza kartına Windows işletim sistemi
virüsü bulaştıran ve aynı zamanda kez olarak
Windows kurulu bilgisayarlarda da etkin olmayı
başaran ilk virüstür [11]. En çok türevi üretilen
virüslerden biri de mobil cihaza bulaştığında verdiği
zararların düzeltilmesi çok zor olan Skulls virüsüdür
[11]. Skulls, bulaştığı cihazlarda ikonları kafatası ve
çarpı şeklinde kemik resimleriyle değiştiren, uygulama dosyalarını silen ve değiştiren bir Symbian
Trojandır. Şekil 1’de Skulls bulaşmış bir mobil cihaz
ekranı verilmiştir.

Şekil 1. Skulls virüsü bulaşmış bir telefon ekranı [11]
(An infected phone’s screen by Skulls virus)

Günümüzde pek çok insanın hala kötücül yazılımların
neler yapabildiğinin farkında olmaması ve mobil kullanım ortamlarının hızla yaygınlaşmasından dolayı bu
ortamlarda da büyük tehdit oluşturmaktadır [10]. Mobil ortamlarda oluşan tehditler aşağıda verilen alt
başlıklarda açıklanmıştır.

Şekil 2’de 2008 yılı başında mobil kötücül yazılım
çeşitlerinin 450’yi aştığı görülmektedir [13].
Mcafee’nin yayınladığı sonuçlarda ise 2008 Mart ayı
itibariyle mobil kötücül yazılım sayısı 450’yi aşmıştır
[12].

2.1. Mobil Kötücül Yazılım (Mobile Malware)

Cabir’in yazılmasından bu zamana kadar, mobil

İlk mobil kötücül yazılım olan Cabir, Haziran 2004
açığa çıkmış ve o zamanlar en yaygın kullanılan işletim sistemi olan Symbian Series 60 işletim sisteminin
kurulu olduğu cihazlarda görülmüş ve kendi kopyalarını Bluetooth yoluyla dağıtmayı başarmıştır [11].
Cabir, virüs yazmayı kendilerine amaç edinmiş olan
29A adlı uluslararası bir grubun üyesi olan Vallez
tarafından geliştirilmiştir. Kopyalarını oluşturup
Bluetooth üzerinden dağıtmanın yanı sıra kullanıcıya,
cihazın pilini bitirme ve işlemciyi Bluetooth dağıtımı
yapacak cihazlar arayarak meşgul etme gibi zararlar
vermiştir. Bir süre sonra Cabir’in kodları yayınlanmıştır. Bu durumdan istifade eden virüs yazarları
Cabir’in türevlerini üretmekte gecikmemişlerdir. Bundan sonra mobil kötücül yazılım çeşidi hızla artmış ve
bilgisayar virüslerinde olduğu gibi hem çok hızlı
yayılmış hem de teknik sorunların yanı sıra maddi
kayıplara da yol açan zararlar vermiştir.
Virüsü bir cihazdan diğerine bulaştırmada
Bluetooth’tan faydalanmaya alternatif bir diğer yöntem ise MMS kullanmaktır. Commwarrior, MMS

Şekil 2. Mobil kötücül yazılım artış oranları [36]
(Mobile malware increase rates)

Gazi Üniv. Müh. Mim. Fak. Der. Cilt 24, No 3, 2009

501

Ş. Sağıroğlu ve H. Bulut

Mobil Ortamlarda Bilgi ve Haberleşme Güvenliği Üzerine Bir İnceleme

kötücül yazılımlar incelendiğinde kötücül yazılımların
geliştirilmesi ve yayılımı üzerinde, mobil cihazlarda
popüler olarak kullanılan işletim sisteminin mobil tehditlerin geliştirilmesi ve yayılımını doğrudan etkilediği açıkça görülmektedir. Bugün birçok mobil telefonda işletim sistemi Symbian OS’tur ve bu yüzden
özellikle Symbian OS tabanlı mobil telefonları
etkileyebilecek kötücül yazılım çeşidi ve sayısı çok
daha fazladır. Tablo 1’deki kötücül yazılım tehditleri
ve etkilerini gösteren sayısal bilgilerde de bu durum
açıkça görülmektedir. 11 Haziran 7 Temmuz 2006
yılları arasında virüslü MMS sayısı 5184’den 4 hafta
içerisinde yaklaşık %8 artarak 5541’e yükselmiştir.
Tablo 1. Mobil tehditler ve zararları [14]
Virüslü MMS
Kötücül yazılımın adı
sayısı
Worm.SymbOS.ComWar.a 4733
Worm.SymbOS.ComWar.c 450
Trojan1
SMS.J2ME.RedBrowser.b
11 - 17 Haziran 2006 Verisi

Kötücül yazılımın adı

Virüslü MMS
sayısı/Önceki
peryotla farkı
5498 (+765)
854 (+404)

Worm.SymbOS.ComWar.a
Worm.SymbOS.ComWar.c
Trojan1
SMS.J2ME.RedBrowser.b
18 - 24 Haziran 2006 Verisi

Virüslü MMS
sayısı/Önceki
peryotla farkı
Worm.SymbOS.ComWar.a 4564 (-934)
Worm.SymbOS.ComWar.c 756 (-98)
25 Haziran - 1 Temmuz 2006 Verisi
Kötücül yazılımın adı

Virüslü MMS
sayısı/Önceki
peryotla farkı
Worm.SymbOS.ComWar.a 4837 (+273)
Worm.SymbOS.ComWar.c 698 (-58)
Worm.SymbOS.ComWar.d 6 (+6)
1 Temmuz – 7 Temmuz 2006 Verisi
Kötücül yazılımın adı

Son yayınlanan sonuçlar mobil tehdit sayısında son üç
yıl ile karşılaştırıldığında en büyük artışın 2008
yılında gerçekleştiğini göstermiştir [38].
2.2. Doğrudan Saldırılar (Direct Attack)
Bu saldırılar en tehlikeli saldırılardan olup, mobil
cihazlar herhangi bir kişisel bilgisayara, mobil cihaza
veya bilgisayar ağına bağlıyken, internet hizmetinden
faydalanırken ya da sadece açık durumdayken ve

502

hatta kapalı durumdayken bile bu tür saldırılara maruz
kalabilmektedir. Doğrudan saldırının yapılabilmesi
için önce hedef cihazın bulunması gerekir ki bunun
birden fazla yolu olduğu literatürde verilmiştir. Bunlar
aşağıda kısaca özetlenmiştir [10], [15];
1. Basit bir şekilde, cihazın varlığının görülmesi
(konuşulan veya sahip olunan telefonun elde
fiziksel olarak görülmesi), kötü niyetli kişilerin
iştahını kabartmaktadır.
2. Bir ağa, mobil cihazla doğrudan bağlanan cihazı
tespit etme (Bazı durumlarda mobil cihaz genel
kullanıma açılmış bir wi-fi hotspot üzerinden internete bağlanırken normalden daha fazla korumasız olur.) ile saldırganların, ağ üzerinde
tarama yaparak mobil cihazın IP’sini kolayca elde
edebilmeleri,
3. Bir saldırgan Internet üzerinde IP taraması yapabilir. Bu tarama sonucu IP’ler arasından mobil
cihazlara ait olanlarının listesini elde edebilir.
Sonuç olarak, dünyanın herhangi bir yerinde,
herhangi bir şekilde internete bağlanmış olan
mobil cihaz saldırılara açıktır.
4. Mobil telefonlara hizmet aksatma saldırısı (DoS –
Denial of Service) yapmak mümkündür. Bu tür bir
saldırıda, aşırı yükleme yaparak cihazı
kullanılamaz hale getirilebilir.
5. Diğer bir hizmet aksatma saldırısı ise cihazın
çeşitli yollarla fazla güç harcamasına neden olarak
cihazın şarjını bitirmektir.
Mobil telefonlar, üzerinde değişiklik yapılarak gizli
bir şekilde ortam dinleme için uzak mikrofonlar
haline getirilebilir [16]. Bu gizli dinleme işi için ağda
herhangi bir değişikliğe ihtiyaç yoktur, sadece mobil
telefonda değişiklik gerekmektedir. Bu tür saldırılarda
hedef belirli bir cihazdır ve tektir. Saldırının yapılabilmesi için önceden herhangi bir yolla, kullanıcısının
haberi olmadan mobil telefonda değişiklik yapılması
gereklidir. Bununla birlikte önceden değişiklik yapılarak ortam dinleme amaçlı hale getirilmiş mobil
telefonlar hedef kişiye hediye edilerek te şüphe
çekmeden dinleme yapıldığı bilinmektedir. Casus
telefon olarak da bilinen bu cihazların internet üzerinden satışı yapılmakta ve alıcılarına ortam dinlemenin
yanında hedef cihazın gelen ve giden aramalarını
dinleme, arama listesine ulaşma, gelen ve giden
mesajlara ulaşma, SIM kart değişikliğini haber verme
gibi imkanlar da sağlamaktadır [17], [18].
Diğer bir saldırı türü olan SMS hizmet aksattırma
(DoS) saldırısını gerçekleştirmek için belirli mobil
telefon numaralarını elde etmenin farklı yolları
aşağıda özetlenmiştir [19]:
 Hizmet sağlayıcıların çoğu, belirli numara serilerini belli yerlere vermektedir. Belli bir yerde belli
bir zaman aralığında satılan tüm SIM kartları aynı
seri içinde olabilir. Küçük bir araştırma ile bir
bölgedeki olası telefon numaraları belirlenebilir.

Gazi Üniv. Müh. Mim. Fak. Der. Cilt 24, No 3, 2009

Mobil Ortamlarda Bilgi ve Haberleşme Güvenliği Üzerine Bir İnceleme

 Müşteri numaralarının tutulduğu ortak veritabanlarına erişmek bir başka yoldur. Artık, bankaların
çoğu SMS uyarı hizmeti vermektedir ve buradaki
veritabanları araştırmaya başlamak için iyi bir
başlangıç olabilir. Tanıdıklar bu tür işlemleri
yapmayı kolaylaştırarak, mobil numaraları elde
etmeyi kolaylaştırabilir.
 Sosyal ağlar diğer bir güncel yaklaşım olup biraz
programlama becerisi gerektirir. Birçok insan,
profillerinde mobil numarasına da yer vermektedir. Küçük bir araç, belli bir topluluk ya da belli
bir arkadaş listesindeki tüm mobil numaraları
ortaya çıkarabilir.
 Bir mobil solucan ya da virüs kullanma diğer bir
yaklaşımdır. Bunlar mobil telefondan bağlantı
listesini okuyabilir ve kullanıcıların haberi olmadan tüm bilgileri merkezi bir sunucuya gönderebilir. Bazı bluetooth solucanları bunu yapabilmektedir.
Yeterince numara elde ettikten sonra, gerçek numaraları tespit etmek için listenin filtre edilmesi gerekir.
Sahte bir gönderici ID’si ile tüm numaralara bir metin
mesajı gönderip teslim raporlarını bekleyerek bu iş
gerçekleştirilebilir. Bundan sonra mesajın ulaştığı tüm
numaralara eş zamanlı olarak SMS gönderilebilir.
Bunun için bir SMPP (Short Message Peer-to-Peer
Protocol) ağ geçidi gereklidir [20]. Günümüzde pekçok firmanın bu tür hizmetleri verdiğini belirtmekte
fayda görüyoruz. Bu durum ise çoğu zaman, gönderilen mesaj sağanağı (SPAM) ve SMS sayısının artmasına ve SMS DoS saldırılarının yapılmasına olanak
tanımaktadır. Son yıllarda ticari ya da reklam amaçlı
olarak, mobil kullanıcılara gönderilen istenmeyen
mesaj sağanağı sayısında büyük artış olmuştur.
Amerika’da mobil telefon kullanıcıları 2007 yılında
1.1 milyon mesaj sağanağı alırken, bu rakamın 2008
yılında 1.5 milyona ulaşacağı tahmin edilmektedir
[21].
Mobil cihazın gücü pili ile sınırlıdır. Bu yüzden mobil
cihazlar donanımı ve yazılımıyla birlikte pil ömrünün
uzun olması için enerji tüketimi en az olacak şekilde
tasarlanırlar. Güç yönetim sistemleri aktif, boşta ve
uykuda olmak üzere değişik durumlara sahiptir. Aktif
durumda cihaz, diğer iki durumun aksine, çeşitli
işlemleri yürütmekle meşguldür ve bu yüzden daha
fazla enerji harcar. Eğer bir saldırgan cihazı sürekli
aktif durumda tutabilirse, pil ömrü beklenenden daha
kısa olur [15]. Örneğin [22] nolu kaynakta MMS
hizmetinin güvenlik açığından yararlanarak, mobil
cihazın pilini normalden 2 kat daha hızlı bitiren ve
dolayısıyla iş saati bitiminden önce, mobil cihazı
kullanılamaz hale getiren bir saldırıya örnek verilmiştir. Mobil cihazın pilini bitirmek için birden fazla yol
vardır ve bunlar genel olarak üç ana metot altında
toplanırlar [23]:
1. Ağ hizmeti istek saldırıları (network service
request attacks), saldırgan hedef cihazın sürekli bir

Gazi Üniv. Müh. Mim. Fak. Der. Cilt 24, No 3, 2009

Ş. Sağıroğlu ve H. Bulut

ağ servisi isteği yapmasını sağlar. Eğer servis
sağlanmıyorsa, mobil cihaz bunu değerlendirmek
için enerji harcar.
2. İyi niyetli güç saldırılarında (benign power
attacks), saldırgan, geçerli fakat büyük miktarda
enerji harcanmasına sebep olan bir programın
çalışmasını sağlar. Bu tür saldırılardan korunulması ve bunları virüs tarayıcılarının fark etmesi
zordur çünkü herhangi bir şekilde değiştirilmemiş
dolayısıyla kötücül yazılım şüphesi taşımayan
geçerli kod üzerinde çalışırlar [24]. Örneğin,
saldırgan aynı görüntüyü tekrar tekrar gösteren bir
hareketli gif resmi oluşturarak böyle bir saldırı
gerçekleştirebilir. Resim kullanıcıya hareketsiz
görünür fakat aslında hareketli olan bu görüntü
cihazı meşgul eder ve fazla enerji harcanmasına
yol açar [15].
3. Kötücül güç saldırıları (malignant power attacks),
saldırgan fazla enerji harcaması için çalıştırılabilir
bir dosya oluşturur veya var olan çalıştırılabilir
dosyayı bu amaçla değiştirir. Bu tür saldırılar virüs
tarayıcıları tarafından tespit edilebilir çünkü
değiştirilmiş ve geçerli olmayan programlardır
[15].
Saldırı yapacak cihazı bulmanın bir diğer yolu ise bir
cihaz tarafından alınan ve gönderilen sinyalin varlığını tespit etmektir. Bluetooth bunun en güzel örneklerinden biridir. Bir bluetooth-sniffing aracı ile bu sinyal tespit edilebilir. Bu tespit işi bir defa gerçekleştiğinde, bundan sonra, Bluetooth üzerinden gerçekleştirilebilecek tüm saldırı türleri uygulanabilir [10].
Aşağıda bluetooth teknolojisinden faydalanılarak
gerçekleştirilen genel saldırı çeşitleri açıklanmıştır.
 BlueJacking: Bir kullanıcının kapsama alanı
içerisinde başka bir kullanıcıya isimsiz olarak bir
bluetooth mesajı göndermesidir. Gönderilen mesajlar resim ya da metin şeklinde olabilir. Amaç,
dosyaları kopyalayarak veya değiştirerek, çalıştırılabilir bir dosya yükleyerek cihazı ele geçirmek
ya da zarar vermek değildir [25].
 BlueSnarfing: Kullanıcının izni veya bilgisi
olmadan bluetooth üzerinden telefon rehberi,
eposta ve metin mesajları, kullanıcının takvimi
gibi bilgilere ulaşmasıdır. Saldırganlar kablosuz
cihazlar arasında bilgi alışverişini sağlamada kullanılan OBEX (object exchange) protokolündeki
bir açıktan faydalanmaktadırlar [26]. ]. Şekil 3’te
Bluesnarfer komutları verilmiştir.
 BlueSpam: Bluetooth üzerinden sağanağı,
Bluetooth’la reklam gönderme işidir. Bluetooth
cihazları taranır ve görünen cihazlara basit ASCII
metin dosyalarından, jpg, gif vb. uzantılı resim
dosyaları şeklinde olabilen VCFs (electronic
business cards) ve ses ya da resim dosyaları
gönderilebilir. Gönderme işi OOP (Obex Object
Push) ve/veya OBEX-FTP (OBEX File Transfer
Protocol) kullanılarak yapılır [27].

503

Ş. Sağıroğlu ve H. Bulut

Mobil Ortamlarda Bilgi ve Haberleşme Güvenliği Üzerine Bir İnceleme

Birçok cihaz artık diğer benzer cihazlarla, kişisel
bilgisayarlarla ve ağlarla birçok farklı yoldan bağlantı
kurabilmektedir. Kablosuz ve mobil bağlantı kurmada
kullanılan en son teknolojilerden birkaçı Wi-Fi,
EvDO, 3G, Kızılötesi, Bluetooth vb. teknolojilerdir.
Bu teknolojileri kullanan kişilerin ve kurumların
bağlantıları güvenli olmadığından, aktarımı yapılan
tüm bilgilerin güvenli ve şifrelenmiş bir şekilde
iletildiğinden emin olmaları gerekmektedir.

Şekil 3. Bluesnarfer Komutları [10] (Bluesnarfer commands)
 BlueBug: Bazı Bluetooth-etkin cihazlardaki
Bluetooth güvenlik açığının adıdır. Kullanıcının
bilgisi olmadan cihaz üzerinde çeşitli komutlar
çalıştırılabilir [28]. Bu durumda saldırgan; çağrı
yapabilir veya mesaj gönderebilir, takvim veya
telefon rehberini okuyabilir, not yazabilir, telefon
konuşmalarını dinleyebilir, internete bağlanabilir,
telefonu belirli bir servis sağlayıcısını kullanmaya
zorlayabilir ve daha benzer birçok işlemi
gerçekleştirebilir [29].
 BackDoor: Arka planda cihazı, bir başka cihazla
eşleştirmek. Bu şekilde istenildiği zaman, kullanıcının bilgisi olmadan, cihazla bağlantı kurulabilir
[10].
Bir saldırganın cihazı ele geçirmesi demek, cihazla
ilgili her türlü bilgiye ulaşması demektir. Bilgi hırsızlığı saldırısı yapılarak cihazın yer bilgisi, kullanım
bilgisi, bazı teknik özelliklerinin yanı sıra cihazda
saklanan resim veya video gibi çeşitli çoklu ortam
dosyaları, notlar, alınan ve gönderilen mesajlar, adres
defteri bilgileri gibi özel içeriğe de ulaşılabilir.
Mcafee’nin 2008 mobil güvenlik raporunda [30],
kullanıcıların mobil telefonlarda güvenlik riskleri
endişeleri sınıflandırılmış ve en çok endişe duyulan
güvenlik risklerinden birinin mobil telefon faturalarındaki beklenmeyen artışlar olduğu tespit edilmiştir.
Saldırganların, mobil cihazlar üzerinden binlerce
SMS ve/veya MMS gönderebildiği ve mobil cihazlar
üzerinden pahalı telefon konuşmaları gerçekleştirebildiği belirlenmiştir.
2.3. Veri İletişimini Dinleme (Data-Communication
Interception)

Bazı durumlarda bir mobil cihaza saldırmanın en
kolay ve en iyi yolu, dolaylı yoldan saldırı yapmaktır.

504

Son yıllarda havaalanları, tren istasyonları, kafeler,
hareket halinde olan trenler ve uçaklar gibi yerlerde
genel kullanıma sunulmuş Wi-Fi Hotspot hizmeti ile
kişiler dizüstü bilgisayarları ya da mobil cihazları ile
internete ulaşabilmektedir. Bu teknoloji ile veriler
radyo dalgaları üzerinden gönderilmektedir. 5 yıl önce
Dünya’da Wi-Fi Hotspot sayısı 20.000 iken,
günümüzde bu sayı 200.000’in üzerindedir ve 2010
yılında 400.000’e ulaşması beklenmektedir [37]. Ağ
güvenliğinin parolalarla korunmasına ve ağ iletiminin
şifrelenmesine rağmen, çoğu Wi-Fi cihazı henüz bu
şekilde bir güvenliğe sahip değildir [31]. Wi-Fi
bağlantılarında güvenliği sağlamanın en iyi yolu
WPA2 (Wi-Fi Protected Access 2) teknolojisini
kullanmaktır [32]. Bu teknoloji ile güvenli bir şekilde
ağa bağlanılabilir ve veriler şifrelenmiş olarak iletilir.
Araç kiti ve diğer Bluetooth sistemlerinin güvenlik
açısından ne kadar zayıf olduğu geliştirilen
‘Carwhisperer’ projesinde gösterilmiştir [33]. Bu
sistemlerin büyük bir kısmında sisteme erişim için
dört haneli ve genellikle üreticiler tarafından sistemlerin tümü için tek bir kod belirlediği basit bir şifre
kullanılmaktadır. Bu durumda dört haneli, bulunması
pekte zor olmayan şifre kullanılarak sisteme kolaylıkla girilebilir ve uygun donanımla hareketli araç
içerisinden kişilerin konuşmaları da dahil her türlü ses
verisi alınabilir.
3. SONUÇLAR ve ÖNERİLER (CONCLUSIONS and
SUGGESTIONS)

Mobil teknolojilerin gelişim hızı ile beraber cep telefonu kullanımının yüksek seviyelere ulaştığı günümüzde, e-devlet uygulamaları ve diğer kurumsal uygulamalar mobil cihazlar üzerinden verilmeye başlanmış, mobil ortamlardan faydalanma oranı gerek bireysel gerekse kurumsal açıdan bakıldığında hızla artmaktadır. Kullanılan uygulamalar zamanla daha çok
fonksiyonellik içermekte, kullanıcılara çok daha çeşitli ve kaliteli hizmet vermekte, bununla beraber, teknik
açıdan bakıldığında uygulama boyutu büyümekte ve
karmaşıklık artmaktadır. Bu ise pek çok güvenlik
açığı ve uygulama hatasını beraberinde getirmektedir.
Bu yıl yayınlanan mobil güvenlik raporuna göre, son
yıllarda mobil cihaz üreticileri hiç olmadığı kadar
fazla mobil kötücül yazılım saldırılarıyla karşılaşmakta ve bunları atlatmak için daha fazla zaman ve para
harcamaktadır [38]. Ayrıca kurumların artık önemli
ve hassas nitelikteki bilgi varlıklarını mobil ortamlarda taşıdığı göz önüne alındığında, bu alandaki
Gazi Üniv. Müh. Mim. Fak. Der. Cilt 24, No 3, 2009

Mobil Ortamlarda Bilgi ve Haberleşme Güvenliği Üzerine Bir İnceleme

tehdit ve saldırıların önemsenecek derecede arttığı,
geliştirilen kötücül ve casus yazılım çeşitlerinin ve
zarar derecesinin de fazlalaştığı belirlenmiştir. Tüm
bu gelişmeler ışığında, kurumların ve bireylerin mobil
cihazlar ve ortamlarda meydana gelebilecek tehditlerin farkında olarak gerekli koruma tedbirlerini almaları, personel ve kullanıcılarını bu konuda eğitmeleri ve
bilinçlendirmeleri gerektiği bir gerçektir.
Mobil ortamlarda yüksek seviyede bir bilgi güvenliği
sağlamak için önerilerimiz aşağıda sıralanmıştır:
1.

Mobil cihazlarda anti-viral (anticasus, antivirüs,
antispam) yazılımlar kullanılmalı ve işletim sistemi dahil olmak üzere sürekli güncel
tutulmalıdır [10].
2. Telefon üreticileri, bilgisayar üreticilerinin
birçoğunun şu an yaptığı gibi, müşteriye cihazları
antivirüs yazılımı kurulmuş olarak teslim
etmelidir [34].
3. Telefon operatörleri, mobil kötücül yazılımlar
salgın hale gelmeden, müşterilerini mobil
virüslerin nasıl belirlenmesi gerektiği ve
bunlardan korunulması gerektiği konusunda
eğitmelidirler [34].
4. Ağ ve İnternet bağlantısı kullanan mobil
cihazlarda güvenlik duvarı kurulmalı ve sürekli
açık tutulmalıdır.
5. Cihazların ağ uygulamaları kapalı konuma getirilmeli ya da ‘görünme durumu’ seçeneği ‘gizli’
olarak seçilmelidir. Bu özelliklerin kullanılmasını
sağlamak için satış personeli kullanıcılara bilgi
vermelidir [15].
6. Mobil telefon PIN kodları ve diğer şifreleri
‘1234’ ya da kullanıcının doğum tarihi gibi kolay
tahmin edilebilecek kombinasyonlardan kaçınılarak belirlenmelidir.
7. Tüm mobil telefonlar GSM ağında kendini
tanıtan 15 haneli bir uluslararası mobil cihaz
kimlik numarasına (IMEI – International Mobile
Equipment Identification) sahiptir. IMEI numarası, telefon tuşlarına *#06# yazılarak öğrenilebilir.
Kullanıcıların çalınma ya da kaybolma riskine
karşı cihazlarının IMEI numarasını kaydetmeleri
gerekir [35].
8. Son zamanlarda platform güvenliğine karşı yapılan saldırıların arttığı, istenmeyen içerik ya da
servisleri silmeyi veya engellemeyi kapsayan dinamik içerik güvenliği gibi tamamlayıcı güvenlik
teknolojilerine ihtiyaç duyulduğu görüldüğünden
bu konularda güvenlik çözümleri geliştirilmesi
gerekmektedir [38].
9. Mobil cihaz içerisinde depolanmış önemli bilgiler şifrelenmiş olarak saklanmalıdır. Mümkün
olduğunca da bu ortamlarda tutulmamaya
çalışılmalıdır.
10. Mobil cihaza kopyalanan ve indirilen tüm
dosyalar virüs taraması yapıldıktan sonra
kullanılmalıdır.

Gazi Üniv. Müh. Mim. Fak. Der. Cilt 24, No 3, 2009

Ş. Sağıroğlu ve H. Bulut

11. Mobil cihazda saklanan verilerin düzenli olarak
yedeğinin alınması gerekir.
12. Mobil telefonlar, kullanıcılarına görsellik ve pil
seviyesi, pil tüketim oranı, veri aktarımı ve
işlemci aktiviteleri gibi en kritik istatistiklerinin
günlüklerini sunmalıdırlar [15].
13. Servis sağlayıcıları kullanıcının telefonunda kötü
niyetli kullanımı tespit etmek için kullanıcının
genel kullanım karakteristiğini çıkarmalıdır. Eğer
şüpheli bir aktivite tespit ederlerse, servis sağlayıcıları kullanıcının durumdan haberi olup olmadığını
anlamaya
yönelik
bir
mesaj
göndermelidir [15].
14. Birçok şirket saldırgan bir tutumla, mobil cihazlarının kullanımda olduğu GPRS ya da UTMS
veri ağları üzerindeki trafiği filtrelemektedir. WiFi ağlarında bu çeşit bir koruma olmadığı
bilinmelidir [34].
15. Tüm mobil cihazlar, erişim için kimlik kanıtlama
isteyecek şekilde ayarlanmalıdır [10]. Cihazın
yapılandırmasında güvenlik ayarları da göz
önünde bulundurulmalıdır.
16. Bazı operatörler kötücül ekleri olan MMS
mesajlarını silmek üzere filtreleme yapmaktadır.
Tüm operatörlerin bu çeşit bir filtreleme yapması
gerekmektedir [34].
17. Fiziksel olarak telefonla güç bağlantısını kaldıran
güç anahtarları kullanılarak, telefonun tamamen
kapandığından emin olunabilir. Eğer bir telefon
hoparlör moduna sahipse, fiziksel güç anahtarı,
telefon mikrofonunun kullanıcının bulunduğu
ortamdaki sesleri alacak şekilde kötü amaçlı
kullanımını engeller [15].
18. Mobil ortamlarda işlenen suçların kapsamı
belirlenmeli ve bu konuda yasal düzenleme
yapılmalıdır.
19. Kullanıcılar, mobil ortamlardaki güvensizliğin
farkında olarak hareket etmeli, önceki maddelerde belirtilen hususları uygulamaya çalışmalı ve
mobil ortam güvenliğinden kendilerinin de
sorumlu olduklarını hatırlarında tutmalıdırlar.
Daha spesifik olarak değerlendirildiğinde ise; casus
ve kötücül yazılımlara karşı koruma işi birçok ayrı
kısımdan oluşmaktadır. Antiviral yazılımı kurup
kullanmaya ek olarak, cihaz yapılandırması güvenliği
sağlayacak şekilde ayarlanmalı, sıfır-gün-korumayı
sağlayacak antivirüs programları, anticasus ve benzeri
programlarla
koruma
desteklenmeli
ve
güçlendirilmelidir.
Veri-iletişiminin dinlenmesini engellemek için alınan
ve gönderilen verilerin şifrelenmiş olarak iletilmesi
gerekir. Bluetooth ve benzeri teknolojileri kullanırken
cihazların normalden çok daha korunmasız olduğunun
farkında olunması ve buna göre tedbir alınması
gerekir. Kullanılmadığı zamanlarda ağ bağlantı
arayüzlerinin iptal edilmesi gerekir. Son olarak, mobil
cihaz içerisine farklı yazılımların eklenilmediğinden
emin olunması gerekmektedir.

505

Ş. Sağıroğlu ve H. Bulut

Bugünün mobil güvenlik sistemleri, anti-virüs yazılımı, güvenlik duvarı gibi geleneksel ölçütlere ek olarak bazı mobil kötücül yazılım türlerini engellemek
için, gelişmiş uygulama imzalama ve diğer yaklaşımları kullanmaktadır [36]. Uygulamaların telefon rehberi dizinine ve diğer belirli özelliklere erişimini
engelleme gibi yaklaşımlar, kullanıcı ve saldırganlar
için kötücül yazılım içeren, onaylanmamış uygulamaları kurmayı daha zor hale getirmektedir. Mobil
kullanıcılar artık, geleneksel güvenlik ölçütlerini
uygulamanın yanı sıra bu tür yeni yöntemleri takip
edip, güvenlik bilinç düzeylerini yükseltmeli ve
cihazlarını güncellemeleri gerekmektedir.
TEŞEKKÜR (ACKNOWLEGEMENT)
Bu çalışma Gazi Üniversitesi BAP tarafından desteklenen “Mobil Ortamlarda Kötücül Yazılımlar ve
Karşı Tedbirler Üzerine Uygulama Geliştirme”
06/2008-49 no’lu Gazi Üniversitesi Bilimsel Araştırma Projesi kapsamında yapılmıştır. Yazarlar, Gazi
Üniversitesi BAP Başkanlığı’na teşekkür eder.
KAYNAKLAR (REFERENCES)
1.
2.
3.

4.

5.

6.

7.

8.

9.

506

http://www.internetworldstats.com/stats.htm
1Q08 Mobile Forecast: Turkey, 2007–2010,
http://www.researchandmarkets.com/reports/579
867/1q08_mobile_forecast_turkey_2007_2010
Sabit ve mobil telefon kullanıcılarının profili
ve eğilimlerinin belirlenmesi araştırması,
Telekomünikasyon Kurumu, Son erişim tarihi:
Ağustos-2008,
http://www.tk.gov.tr/anket/telkullaniciprofil.htm
Soitinaho J., “Security Threats of Mobile Service
User“, TKK T-110.5290 Seminar on Network
Security, Helsinki University of Technology,
2007.
Jamaluddin J., Zotou N., Coulton P., "Mobile
phone vulnerabilities: a new generation of
malware", IEEE International Symposium on
Consumer Electronics, 2004, 199-202.
Sun J, Howie D, Koivisto A & Sauvola J “A
hierarchical framework model of mobile
security.” Proc. 12th IEEE International
Symposium on Personal, Indoor and Mobile
Radio Communication, San Diego, CA, 2001.
Canbek G., Sağıroğlu Ş., “Kötücül yazılımlar,
türleri, sınıflandırılması ve güncel yazılımlar”,
Bilgi ve Bilgisayar Güvenliği: Casus
Yazılımlar ve Korunma Yöntemleri, Grafiker
Yayıncılık, 213-253, 2006.
Calder A., Watkins S., It Governance: A
Manager's Guide to Data Security & BS
7799/ISO 17799, Kogan Page, pp.14, 163,
September 1, 2003.
Grimes R. A., Malicious Mobile Code, O'Reilly,
pp.3, 201-203, 226-228, 238-244, 467-468,
August 1, 2001.

Mobil Ortamlarda Bilgi ve Haberleşme Güvenliği Üzerine Bir İnceleme

10. Hoffman D.V., “Understanding the threats”,
Blackjacking, ch.1, Wiley Publishing Inc.,
Indianapolis, 3-22, 2007.
11. “Mobile Malware Evolution: An Overview,
Part1”http://www.viruslist.com/en/analysis?pubi
d=200119916
12. “McAfee Delivers on Triple Play Promise
With
Mobile
Security
Offering”,
http://newsroom.mcafee.com/article_display.cfm
?article_id=2693
13. F-Secure, “Mobile Threat Summary for 2007”,
CeBIT 2008, Hanover, Germany, March 2008.
14. Coursen S., “The future of mobile malware”,
Network Security Volume 2007, Issue 8, August
2007, p. 7-11.
15. Dagon D., Martin T., Starner T., “Mobile phones
as computing devices: the viruses are coming!”,
IEEE Pervasive Computing, v.3 n.4, p.11-15,
October 2004.
16. Lin Y.B., Tsai M.H., “Eavesdropping Through
Mobile Phone”, IEEE Transactions On
Vehicular Technology, vol. 56, no. 6, pp. 35963600, November, 2007.
17. http://guvenlikprogram.com/index.php?pg=item
&det=382
18. http://www.flexispy.com/spyphone-callinterceptor-gps-tracker-symbian.htm
19. “Collecting Mobile Numbers for an SMS DOS
attack”,
http://www.kenneyjacob.com/2007/08/23/collecti
ng-mobile-numbers-for-an-sms-dos-attack/
20. “SMS
DOS
attack
on
cellular
networks”,http://www.kenneyjacob.com/2007/0
8/23/sms-dos-attack-on-cellular-networks/
21. Mobile spam worries wireless industry
analysts,
http://telecomnews2008.wordpress.com/2008/01/
22/mobile-spam-worries-wireless-industryanalysts/
22. Racic R., Ma D., Chen H., "Exploiting MMS
vulnerabilities to stealthily exhaust mobile
phone's battery", 15th Annual USENIX
Security Symposium Vancouver, BC, 2006.
23. Martin T., Hsiao M., Ha D., Krishnaswami J.,
“Denial-of-service attacks on battery-powered
mobile computers”, Proc. 2nd IEEE Int'l Conf.
Pervasive Computing and Communications,
IEEE CS Press, 2004.
24. Nash D. C., Martin T. L., Ha D. S., Hsiao M. S.,
”Towards an Intrusion Detection System for
Battery Exhaustion Attacks on Mobile
Computing Devices”, Proc. 2nd Int'l Workshop
Pervasive Computing and Comm. Security
(PerSec 05), pp. 141–145, IEEE CS Press, 2005.
25. “Bluejacking Code of Ethics”,
http://www.bluejackq.com/code-of-ethics.shtml
26. “Bluesnarfing”,
http://searchmobilecomputing.techtarget.com/sDe
finition/0,,sid40_gci952393,00.html

Gazi Üniv. Müh. Mim. Fak. Der. Cilt 24, No 3, 2009

Mobil Ortamlarda Bilgi ve Haberleşme Güvenliği Üzerine Bir İnceleme

27. “The Bluetooth Spam FAQ”,
http://www.mulliner.org/bluetooth/bluespamfaq.p
hp
28. “Hayes command set”
http://en.wikipedia.org/wiki/Hayes_command_set
29. “Bluebug”,
http://trifinite.org/trifinite_stuff_bluebug.html
30. McAfee, “McAfee Mobile Security Report
2008:Mobile Users Express Growing Concern
Over Security”,
http://www.mcafee.com/us/research/mobile_secu
rity_report_2008.html
31. Iredale W., Gadher D., “Airwave hackers spark
computer alert”, Sunday Times,
http://www.timesonline.co.uk/tol/news/uk/article
404220.ece
32. WPA2 (Wi-Fi Protected Access 2)
http://www.wi-fi.org/knowledge_center/wpa2/

Gazi Üniv. Müh. Mim. Fak. Der. Cilt 24, No 3, 2009

Ş. Sağıroğlu ve H. Bulut

33. “Car Whisperer”
http://trifinite.org/trifinite_stuff_carwhisperer.ht
ml
34. Hypponen M, "Malware Goes Mobile",
Scientific American, 70-77, Nov. 2007.
35. “Mobile phone security fact sheet”,
http://www.acma.gov.au/WEB/STANDARD/100
1/pc=PC_1718
36. Lawton G., "Is It Finally Time to Worry about
Mobile Malware?", Computer -IEEE Computer
Society, vol. 41, no. 5, pp. 12-14, May, 2008.
37. “How
Many
Wi-Fi
Hotspots
Exist
Worldwide?”,
http://compnetworking.about.com/b/2008/03/04/h
ow-many-wi-fi-hotspots-exist-worldwide.htm
38. McAfee, “McAfee Mobile Security Report
2009”,
http://www.mcafee.com/us/local_content/reports/
mobile_security_report_2009.pdf

507


