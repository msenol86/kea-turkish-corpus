Gazi Üniv. Müh. Mim. Fak. Der.
Cilt 25, No 2, 371-379, 2010

J. Fac. Eng. Arch. Gazi Univ.
Vol 25, No 2, 371-379, 2010

MATLAB WEB SUNUCUSU KULLANILARAK KABLOSUZ
ALGILAYICI AĞLAR İÇİN İNTERNET TABANLI İZLEME
SİSTEMİ TASARIMI
Cüneyt BAYILMIŞ, Murat ÇAKIROĞLU, Selim Şeref ÖZTÜRK ve İlyas ÇANKAYA
Elektronik–Bilgisayar Eğitimi Bölümü, Teknik Eğitim Fakültesi, Sakarya Üniversitesi, 54187 Sakarya
bayilmis@sakarya.edu.tr, muratc@sakarya.edu.tr, icankaya@sakarya.edu.tr ve selimseref@hotmail.com
(Geliş/Received: 13.05.2009 ; Kabul/Accepted: 07.12.2009)
ÖZET
Kablosuz Algılayıcı Ağlar (KAA) askeri ve tıbbi uygulamalar, doğal felaketlerin tespiti, bina güvenlik sistemleri
ve fabrika otomasyon ortamlarının izlenmesi gibi farklı birçok alanda kullanılmaktadır. Tüm bu uygulama
alanlarında kablosuz algılayıcı düğümlerin uzaktan izlenmesi ve bulundukları ortamdan algıladıkları verilerin
işlenmesi ihtiyacı ortaya çıkmaktadır. Sunulan çalışmada bu ihtiyacı karşılamak üzere kablosuz algılayıcı ağlara
yönelik MATLAB WEB sunucu tabanlı uzaktan izleme sistemi tasarımı gerçekleştirilmiştir. Uygulanan sistem
Matlab programı ve sunucu elemanlarının kullanımı ile eş zamanlı olarak algılayıcı düğümlerinden toplanan
bilgiyi (sıcaklık, nem, basınç, ışık v.b.) kaydetme, gösterme ve analiz etme gibi çeşitli özellikler sağlamaktadır.
Ayrıca, kullanıcılar web tarayıcı dışında başka bir yazılıma gerek duymadan internete bağlı herhangi bir cihazı
(bilgisayar, PDA, cep telefonu v.b.) kullanarak geliştirilen sisteme kolayca erişebilir.

1. GİRİŞ (INTRODUCTION)
Kablosuz Algılayıcı Ağ (KAA)’lar iki adet standart
pil ile beslenen, sınırlı veri saklama/işlem kapasitesine
sahip, kısa mesafeli kablosuz ortam üzerinden haberleşebilen, düşük maliyetli ve çok fonksiyonlu algılayıcı düğümlerden meydana gelmektedirler. Temel bir

KAA, dağıtıldıkları ortamdaki bilgileri algılayan birkaç kablosuz algılayıcı düğüm ve bu düğümler ile
bilgisayarlar arasında haberleşmeyi sağlayan merkezi
düğümden (baz istasyonu ya da sink) oluşmaktadır.
Kablosuz algılayıcı düğümler dağıtıldıkları ortamdan
algıladıkları bilgileri baz istasyonu üzerinden kullanıcı bilgisayarlarına ulaştırırlar [1].

C. Bayılmış v.d.

MATLAB WEB Sunucusu Kullanılarak Kablosuz Algılayıcı Ağlar İçin İnternet Tabanlı İzleme…

KAA’lar, askeri/tıbbi uygulamalardan, orman yangını,
deprem gibi doğal felaketlerin tespiti ve izlenmesi,
fabrika otomasyon ortamlarının izlenmesi, bina güvenliği v.b. çok çeşitli ortamlarda uzaktan izleme sistemi olarak kullanılabilmektedir. Çok geniş uygulama
alanına sahip KAA’ların uygulamalarda tercih edilme
sebepleri arasında bakım gerektirmeden uzun yıllar
çalışabilmeleri, erişimi zor olan bölgelere dahi kolaylıkla yerleştirilebilmeleri ve yeni bir teknoloji olmaları sayılabilir. Yukarıda sayılan yaygın kullanım alanları ve avantajları sebebiyle KAA’lar hem endüstriyel
uygulamalarda hem de akademik çalışmalarda gün
geçtikçe popüler bir alan haline gelmektedirler.
KAA’ların kullanıldığı birçok uygulamada algılayıcı
düğümler ile izlenilen ortamdan algılanan verilerin
internet üzerinden gözlemlenmesine ve işlenmesine
ihtiyaç duyulmaktadır.
Sunulan çalışmada, bu ihtiyacı karşılamak amacıyla
tasarlanan internet tabanlı uzaktan izleme sistemi
tanıtılmaktadır. Önerilen sistem, KAA düğümlerinin
algıladıkları sıcaklık, nem, basınç gibi fiziksel büyüklüklerin kaydedilebilmesine, anlık değer olarak gösterilebilmesine, MATLAB programı ve WEB sunucusu
hizmeti aracılığı ile verilerin analizine/görselleştirilmesine olanak sağlamaktadır. Çalışmada KAA’lardan
elde edilen verilerin analiz/görselleştirme işlemleri için gerek mühendislik gerekse bilimsel çalışmalarda
en geçerli ve kabul edilebilir analiz aracı olan
MATLAB programından yararlanılmıştır. MATLAB
yazılımının tercih sebeplerinden bir diğeri ise özellikle internet tabanlı uygulamaları desteklemek için
geliştirilmiş MATLAB WEB sunucusu hizmetinin
bulunması [3] ve bu hizmetin literatürdeki çeşitli
çalışmalarda kullanılmasıdır [2]. Gerçekleştirilen
çalışmada MATLAB yazılımının sağlamış olduğu
geniş kütüphane sayesinde az bir eforla oldukça
görsel, kolay geliştirilebilir, esnek ve modüler WEB
arabirim tasarımı elde edilmiştir.
Makalenin geri kalan bölümleri şu şekilde
düzenlenmiştir. Bölüm 2’de literatürdeki KAA’ların
kullanıldığı uzaktan izleme ve geliştirilen arayüz
çalışmaları özetlenmektedir. Bölüm 3’de gerçekleştirilen sistemin donanım altyapısı hakkında genel bilgiler verilmektedir. 4. Bölümde ise gerçekleştirilen sistemin yazılım altyapısı sunulmaktadır. Bölüm 5’de
gerçekleştirilen internet tabanlı izleme sistemi ve elde
edilen deneysel sonuçlar verilmektedir. Son bölümde
ise sonuçlar ve değerlendirilmeler yer almaktadır.
2. İLGİLİ ÇALIŞMALAR (RELATED WORKS)
Literatürde KAA’ların uzaktan izleme sistemi olarak
kullanılmasına yönelik çeşitli çalışmalar bulunmaktadır. Great Duck Island projesinde KAA’lar, 32 tane
düğüm ile kuş yaşamının uzaktan gözlemlenmesi
amacıyla kullanılmış ve kuşların yuvalama bölgesindeki sıcaklık, nem, basınç, ışık seviyesi gibi ortam
parametreleri gözlemlenmiştir [4,5]. Bir diğer uygu-

372

lamada ise California Redwood ormanlarındaki ağaçların büyüme oranlarının gözlemlenmesi amacıyla
KAA’lar kullanılmış, ortamdaki sıcaklık, nem ve
güneşin sebep olduğu radyasyon değişiklikleri algılanmıştır [6]. Zebra-Net projesinde ise Kenya’daki
zebraların doğal yaşamlarında izlenmesi amacıyla
yine KAA’lar kullanılmıştır [7]. [8] ve [9] nolu
çalışmalarda da akustik sensör içeren algılayıcı
düğümleri ile Ekvatordaki aktif bir volkanın gözlemlenmesi gerçekleştirilmiştir. Bu ve benzeri birçok uygulamada düğümlerin algıladığı değerlerin işlenerek
uzaktaki kullanıcılara gerçek zamanlı olarak ulaştırılması, grafiksel olarak gösterimi, geçmişe yönelik
saklanması, algılama değerlerindeki anormal durumların tespit edilerek bildirilmesi gerekebilmektedir.
Literatürde KAA’lara yönelik geliştirilmiş/tasarlanmış
çeşitli veri işleme ve görselleştirme araçları bulunmaktadır. Crossbow firması tarafından geliştirilen
Mote–View arabirim yazılımı düğüm konfigürasyonunun ayarlanmasına, gerçek zamanlı olarak algılama değerlerinin grafiklerinin çizilmesine ve kaydedilmesine imkan tanımaktadır [10]. Ancak bu yazılım
grafik ve görselleştirme hizmetlerini sadece yerel
(local) olarak sağlayabilmektedir. SpyGlass yazılımı,
Java tabanlı olarak geliştirilmiş modüler bir KAA
görselleştiricisidir [11]. jWebDust ise yine Java’da
geliştirilmiş genel amaçlı ve modüler uygulama
ortamıdır [12]. Ancak her iki geliştirme ortamının da
farklı uygulamaların gereksinimlerine uygun olarak
konfigüre edilebilmesi için Java bilgisine ihtiyaç
duyulmaktadır. [13] nolu çalışmada KAA’lar için
genel amaçlı web arabirimi tasarlamışlardır. Bu arabirimde veri işleme etkinliğinin geliştirilmesi ve veri
tıkanıklığının giderilmesine odaklanılmıştır. [14] nolu
çalışmada da KAA kullanılarak çevre izleme sistemi
tasarlanmıştır. Bu çalışmada kullanıcılar ile sunucu
arasındaki bağlantı gerçek zamanlı olarak gerçekleştirilmekte, sunucudan alınan veriler kullanıcı
bilgisayarında yüklü olan MATLAB tabanlı Grafiksel
Kullanıcı Arabirimi (GKA) yardımıyla işlenmektedir.
Bu çalışmanın en büyük dezavantajı, kullanıcı bilgisayarlarında tasarlanmış GKA’nın yüklü olmasının
gerekliliğidir. Bu gereksinim gerçekleştirilen çalışmanın esnekliğini oldukça kısıtlamaktadır. [15] nolu
çalışmada ise KAA kullanılarak WEB tabanlı ortam
izleme uygulaması gerçekleştirilmiştir.
Sunulan makaledeki çalışmanın yukarıda özetlenen
çalışmalardan en temel farkı, kullanıcıların internet
tarayıcı dışında herhangi bir yazılıma ihtiyaç duymadan istedikleri bilgisayardan sunucuya bağlanabilmesi
ve algılama değerlerini kolaylıkla izleyebilmesidir.
Ayrıca kablosuz algılayıcı düğümlerinden elde edilen
verilerin analizi ve görselleştirilmesi için sunucu
hizmetleri olarak MATLAB WEB sunucu kullanılmıştır. Böylece özellikle analiz işlemlerinde geçerlilik, kullanım kolaylığı, esneklik ve görsellik ön plana
çıkartılmaya çalışılmıştır.

Gazi Üniv. Müh. Mim. Fak. Der. Cilt 25, No 2, 2010

MATLAB WEB Sunucusu Kullanılarak Kablosuz Algılayıcı Ağlar İçin İnternet Tabanlı İzleme…

3. DONANIM ALTYAPISI (HARDWARE

C. Bayılmış v.d.

matweb

INFRASTRUCTURE)

matlabserver

Bu bölümde, önerilen MATLAB WEB sunucu tabanlı
uzaktan izleme sistemini meydana getiren temel
bileşenler hakkında bilgi verilmektedir.
3.1 MICAz KAA Düğümleri (MICAz WSN Motes)
Belirli sayıdaki algılayıcı düğümler bir araya gelerek
kablosuz algılayıcı ağlarını oluşturmaktadır. Günümüzde farklı donanımsal kaynaklara ve özelliklere
sahip ticari/akademik amaçlı olarak geliştirilmiş
kablosuz algılayıcı düğümleri bulunmaktadır. MICAz
düğümü sağladığı geniş dökümantasyon ve geliştirme
ortamları sayesinde uygulamalarda yaygın olarak
tercih edilen algılayıcı ağ platformlarının başında
gelmektedir. Bu çalışmada bahsedilen avantajlar
sebebiyle kablosuz algılayıcı ağ prototipi oluşturmak
için MICAz düğümleri tercih edilmiştir. Şekil 1’de
resmi görülen MICAz düğümü, 128 KB kod, 4 KB
veri hafızası içeren ve 16 MHz’de çalışan
ATMEGA128L mikrodenetleyiciye sahiptir. Kablosuz iletişimi IEEE 802.15.4 uyumlu Chipcon CC2420
alıcı/verici tüm devresini kullanarak 250 Kbit/s veri
iletim hızında gerçekleştirebilmektedir [6]. Bu çalışmada ayrıca MICAz düğümlerle birlikte ışık, sıcaklık,
basınç, nem ve yer değişim hareketlerini algılayabilen
XMTS_400 algılayıcı kartı kullanılmaktadır.

Şekil 1. MICAz kablosuz algılayıcı düğümü

(MICAz

wireless sensor node)

3.2 MATLAB WEB Sunucusu (MATLAB WEB Server)
MATLAB WEB sunucusu (MWS), internet üzerinden
aldığı verileri MATLAB programında işleyen ve verilerin işlenmesi sonucunda ortaya çıkan sonuçları bir
internet tarayıcısında gösterebilen MATLAB uygulamaları geliştirmeyi sağlamaktadır [2,3]. Şekil 2’de
MWS uygulamalarının çalışma düzenini gösteren
genel bir blok diyagram görülmektedir. Çok yönlü bir
TCP/IP sunucusu olan matlabserver, MATLAB programı ile WEB uygulaması arasındaki iletişimi sağlamaktadır. Matlabserver’ın bir TCP/IP sunucusu olan
matweb ise web sayfasından verileri almak ve matlabserver’a iletmek amacıyla CGI (Common Gateway
Interface) kullanmaktadır [2,3].

Gazi Üniv. Müh. Mim. Fak. Der. Cilt 25, No 2, 2010

Java
sınıfları

MATLAB

CGI

HTTP
WEB
tarayıcı
İstemci

httpd

WEB Sunucusu

Grafikler

Veri
dosyaları

Uygulama Sunucusu

Şekil 2. MATLAB WEB sunucu modeli

(The model of

MATLAB WEB Server)

4. YAZILIM ALTYAPISI (SOFTWARE
INFRASTRUCTURE)

Bu bölümde sistemin gerçekleştirilmesinde kullanılan
sistem mimarisi ve yazılım araçları genel olarak tanıtılmaktadır. Şekil 3’de KAA, sunucu ve kullanıcılar
olmak üzere 3 temel kısımdan oluşan sistem mimarisi
görülmektedir.
 Kablosuz Algılayıcı Ağ: Dağıtıldıkları ortamdaki bilgileri algılayan birden fazla kablosuz algılayıcı düğüm ve bu düğümlerin sunucu ile haberleşmesini
sağlayan bir baz istasyonundan oluşmaktadır. Düğümler ortamdan sıcaklık, nem, ışık v.b. gibi bilgileri düzenli aralıklarla toplayarak baz istasyonu üzerinden
sunucuya iletmektedirler.
 Sunucu: Sunucunun amacı baz istasyonundan
gelen verileri analiz etmek, işlemek ve görselleştirmek (grafiksel)’dir. Bunun için PostgreSQL veritabanı, MATLAB WEB sunucusu ve http WEB sunucusu
programlarını kullanır. Öncelikle baz istasyonundan
aldığı verileri PostgreSQL [16] veri tabanına kaydeder. PostgreSQL, SQL standart sorgu dilini destekleyen, başarımı yüksek, açık kaynak kodlu ve ücretsiz
bir veritabanı yönetim sistemidir. Sunucu bilgisayarı,
MATLAB WEB sunucusu ile veritabanındaki verileri
kullanıcıların isteklerine bağlı olarak işler ve http
WEB sunucusu ile de kullanıcılara işlenmiş verileri
sunar.
 Kullanıcı: WEB arayüzünü kullanarak sunucuda
çalıştırılan MATLAB WEB sunucusu yardımıyla
algılayıcılardan gelen verileri işlenmiş ve görselleştirilmiş olarak almaktadır. Kullanıcı internete bağlı
herhangi bir bilgisayar olabildiği gibi, cep telefonu ya
da PDA’da olabilir. Çünkü geliştirilen arayüze bağlanmak için sadece internet tarayıcı ve internet
bağlantısı gerekmektedir.
Gerçekleştirilen internet tabanlı izleme sisteminin
çalışması Şekil 4’deki akış diyagramında özetlenmektedir. KAA düğümleri ve yapı olarak yine bir
KAA düğümü olan baz istasyon ve Bölüm 3.1’de
bahsedildiği gibi birer mikrodenetleyici içermektedirler. Mikrodenetleyiciler, düğümlerin ağ içersinde yürüttüğü işlemleri/fonksiyonları tanımlayan komutları
çalıştırmakla görevlidir. Düğümlerin yürüteceği gö373

C. Bayılmış v.d.

MATLAB WEB Sunucusu Kullanılarak Kablosuz Algılayıcı Ağlar İçin İnternet Tabanlı İzleme…

Kullanıcı 1

Kablosuz Algılayıcı Ağ

İnternet

Baz
İstasyonu

Algılayıcı
Düğüm

Sunucu
Kullanıcı 2

Matlab WEB
Sunucusu
Kullanıcı n

Şekil 3. Sistem mimarisi (System architecture)

K
ullanıcı

Sunucu

D
üğüm

K
ablosuz

A
lgılayıcı
Baz İstasyonu

K
ablosuz A
lgılayıcı A
ğ

Başla

Periyodik aralıklarla
ortamdan algılanan verileri
baz istasyonuna ilet

Kablosuz algılayıcı
düğümlerinden gelen verileri
USB üzerinden sunucuya ilet

Baz istasyonundan gelen
verileri al ve
veritabanına kaydet
Veritabanından verileri al,
MATLAB WEB sunucuda
işle ve WEB tarayıcıya aktar

İnternet üzerinden
sunucuya bağlan
MATLAB WEB sunucusu
kullanarak hazırlanan uzaktan
izleme arayüzünü kullan

Son

Şekil 4. Gerçekleştirilen sistemin çalışmasını özetleyen akış diyagramı (The brief flowchart of implemented system)
revler genellikle TinyOS [17] işletim sistemi üzerinde
ve nesC (network embeded system C) adı verilen
komponent tabanlı bir dil yardımıyla programlanır.
TinyOS işletim sistemi veri paketi oluşturma, zamanlayıcı gibi işlemciye ait birimleri kullanma, algılayıcı
kiti ve kablosuz iletişim kiti gibi arabirimlerle haberleşme için gerekli prosedürleri içermektedir. KAA
düğümlerinin programlanması ayrı bir çalışma konusu
olduğu için bu makalede detaylandırılmamıştır.
Ancak genel olarak çalışmada kullanılan bir KAA
374

düğümü, algılayıcı kitinden düzenli aralıklarla ortama
ait sıcaklık, nem, ışık v.b. gibi bilgileri okumakta, bu
bilgileri oluşturduğu veri paketi içerisine yerleştirmekte ve kablosuz iletişim kiti vasıtasıyla veri paketini baz istasyonuna göndermektedir. Baz istasyon,
KAA düğümlerinden gelen veri paketlerini almakta
ve USB kablo üzerinden bağlı bulunan sunucu
bilgisayarına iletmektedir. Sunucu bilgisayarında
çalıştırılan yazılım, USB üzerinden gelen paketleri
alıp, PostgreSQL veritabanına kaydetmektedir. VeriGazi Üniv. Müh. Mim. Fak. Der. Cilt 25, No 2, 2010

MATLAB WEB Sunucusu Kullanılarak Kablosuz Algılayıcı Ağlar İçin İnternet Tabanlı İzleme…

lerin işlenmesi, analiz edilmesi ve görselleştirilmesi
işlemleri için MATLAB WEB sunucusu araç kutusu
ve işlenen verilerin.html gibi web tabanlı olarak gösterilmesini sağlayan m.file kodlarından oluşan program parçacıkları kullanılmıştır. Buraya kadar anlatılan
işlemler ve kullanılan araçlar aslında kullanıcının
doğrudan gördüğü arayüzün arka planında çalışmaktadır. Kullanıcı web tarayıcısı aracılığı ile geliştirilen
sisteme bağlandığında kullanıcının etkileşimi için
ASP dili kullanılarak gerçekleştirilmiş web sayfasını
görmektedir.
5. GERÇELEŞTİRİLEN İNTERNET TABANLI
İZLEME SİSTEMİ (IMPLEMENTED WEB BASED
REMOTE SYSTEM)

Bu bölümde KAA’ların internet tabanlı olarak izlenmesi ve analiz edilmesine yönelik olarak geliştirilmiş
izleme sisteminin arayüzü tanıtılmakta ve farklı
durumlar altında elde edilen deneysel sonuçlar
verilmektedir.
5.1. Geliştirilen İnternet Tabanlı İzleme Sistemi
Arayüzü (Development of WEB based System Interface)
Şekil 5’de MATLAB WEB sunucusu kullanılarak
kablosuz algılayıcı ağlar için geliştirilen genel amaçlı
internet tabanlı uzaktan izleme sistemine ait arayüz
görülmektedir.
Gerçekleştirilen sistemin temel amacı kullanıcıya
esneklik sağlamaktır. Bundan dolayı arayüzün üst
kısmında seçilen kablosuz algılayıcı düğüme ait
bilgiler anlık (gerçek zamanlı) olarak verilmektedir.
Bu kısımdaki bilgiler yaklaşık 8 sn’de bir güncellenmektedir. Arayüzün alt kısmında ise düğümlerden
algılanan verilerin MATLAB aracılığı ile işlenmesi,
analiz edilebilmesi ve sonuçların grafikselleştirilmesi
sağlanmaktadır. Bu kısımda ağ içerisindeki istenilen
düğüm ve o düğüme ait fiziksel büyüklük türü seçilebilir, incelenmek istenen zaman aralığı belirlenebilir
ve bu aralıktaki veriler grafik üzerinde ifade edilerek
görselleştirilebilir. Gerçekleştirilen internet tabanlı
uzaktan izleme sisteminin sağladığı özellikler özetle
şunlardır:
 Seçilen düğüme ait sıcaklık, ışık, nem, basınç gibi
fiziksel büyüklüklerin anlık değerlerini gösterir
(Şekil 5).
 Algılanan değerlerin grafiklerle gösterilmesine
imkân tanır.
 Kullanıcıya esnek bir yapı sunar.
 Grafiklerin oluşturulmasında kullanıcının istediği
zaman dilimini seçebilmesine imkân tanır.
 Seçilen bir düğüme ait sıcaklık, ışık v.b gibi tüm
algılama değerlerini ayrı tarayıcı pencerelerinde tek
bir grafikte (Şekil 6) veya en fazla 3 farklı fiziksel
büyüklüğü ayrı grafiklerde tek bir pencerede
gösterir (Şekil 7).

Gazi Üniv. Müh. Mim. Fak. Der. Cilt 25, No 2, 2010

C. Bayılmış v.d.

 Karşılaştırma sağlamak amacıyla tek bir grafik
üzerinde birden fazla düğümün seçilen fiziksel
büyüklük (sıcaklık, nem v.b) değerlerini gösterir
(Şekil 8). Bu gösterimi aynı pencerede en fazla 3
grafik olarak yapar (Şekil 9).
 Düğümlerin algılamış oldukları verilerin daha sonra
kullanılması amacıyla rapor oluşturma hizmeti
sunar. Örneğin bir ortamın günlük sıcaklık değişiminin incelenmesi ve gözlemlenmesi gerektiğinde
geçmiş verilerin kaydedilmiş olması oldukça önemlidir.
 KAA düğümlerinin kalan enerji seviyelerinin
izlenmesine olanak sağlar.
5.2. Geliştirilen Sistemin Kullanımı İle Elde Edilen
Deneysel Sonuçlar (Experimental Results Using
Developed System)

Bu alt bölümde geliştirilen internet tabanlı izleme
sistemi arayüzünün farklı şartlar altında çalışması
sonucu elde edilen deneysel sonuçlar sunulmaktadır.
Şekil 6’da tek bir düğüme (Düğüm 1) ait tek bir fiziksel büyüklüğün (Sıcaklık) belirli bir zaman aralığındaki (10:11–10:49) değişiminin gözlemlendiği Sıcaklık/Zaman grafiği görülmektedir. Grafik odadaki ısıtıcının sıcaklık değerinin arttırılması sonucu Düğüm
1’de elde edilen sıcaklık değişimini göstermektedir.
Grafikte ortamın sıcaklık değerinin seçilen zaman
aralığı içerisinde yaklaşık 0,5oC arttığı görülmektedir.
“Verileri Kaydet” butonu ile grafiğin çizilmesinde
kullanılan veriler, “Grafiği Kaydet” butonu ile de
grafik raporlama amaçlı olarak kaydedilebilmektedir.
Şekil 7’de tek bir düğüme ait (Düğüm 1) sıcaklık,
nem ve pil durumu olmak üzere 3 farklı fiziksel
büyüklüğün belirli zaman aralığındaki değişimleri
görülmektedir. Şekilde görülen 3 grafik sırasıyla,
Sıcaklık/Zaman, Nem/Zaman ve Pil/Zaman grafikleridir. Sıcaklık/Zaman grafiğinde seçilen süre boyunca sıcaklık değerinin arttığı ve sayısal olarak da
23oC’den 23,5oC’e çıktığı görülmektedir. Nem/Zaman
grafiğinde ise algılanan nem değerinde yaklaşık
%6,5’lik bir azalma görülmektedir. Pil/Zaman grafiği
incelendiğinde ise seçilen süre boyunca düğümün
pildeki gerilim kaybı yaklaşık 0,03V’tur.
Bir KAA, izlenilmek istenen ortama dağıtılmış birden
fazla algılayıcı düğümden oluşmaktadır. Çoğunlukla
KAA içerisindeki farklı konumlarda bulunan düğümlerden algılanan bilgilerin karşılaştırılması gerekmektedir. Şekil 8’de biri oda içerisinde diğeri de odanın
dışarısında bulunan iki düğüme ait Sıcaklık/Zaman
grafiği görülmektedir. Grafikte seçilen süre boyunca 1
nolu düğümün sıcaklığının artmakta, 4 nolu düğümün
sıcaklığının ise azalmakta olduğu görülmektedir.
Ayrıca gerçekleştirilen arayüz birden fazla düğüme ait
farklı tür fiziksel büyüklüklerin aynı pencerede
karşılaştırılabilmesine de olanak sağlamaktadır. Şekil

375

C. Bayılmış v.d.

MATLAB WEB Sunucusu Kullanılarak Kablosuz Algılayıcı Ağlar İçin İnternet Tabanlı İzleme…

Şekil 5. Geliştirilen internet tabanlı uzaktan izleme sistemi arayüzü

(The interface of developed internet-based remote

monitoring system)

Şekil 6. Tek bir düğüme ait tek bir fiziksel büyüklüğün zamana bağlı değişimi

(The variation of a single sensed data

belongs to a single node)

9’da farklı konumlarda bulunan Düğüm 1 ve 2’den
elde edilen Sıcaklık/Zaman, Nem/Zaman ve
Pil/Zaman grafikleri görülmektedir. Sıcaklık/Zaman
grafiğinde 1 nolu düğümün sıcaklık değeri artmakta, 2
nolu düğümün sıcaklık değeri ise aynı seviyelerde
küçük değişiklikler göstermektedir. Nem/Zaman grafiğinde ise seçilen süre boyunca 1 nolu düğümün nem
değeri %53,5’den %47’ye, 2 nolu düğümün nem
değeri de %55,5’den %52’ye düşmektedir. Pil/Zaman
376

grafiğinde ise her iki düğümün pildeki gerilim kaybının yaklaşık aynı seviyelerde olduğu görülmektedir.
6. SONUÇLAR (CONCLUSIONS)
Bu çalışmada MATLAB programının MATLAB
WEB sunucusu hizmeti kullanılarak kablosuz algılayıcı ağ düğümlerinin dağıtıldıkları ortamdan elde
ettikleri sıcaklık, nem v.b. gibi verilerin internet taGazi Üniv. Müh. Mim. Fak. Der. Cilt 25, No 2, 2010

MATLAB WEB Sunucusu Kullanılarak Kablosuz Algılayıcı Ağlar İçin İnternet Tabanlı İzleme…

C. Bayılmış v.d.

Şekil 7. Tek bir düğüme ait 3 farklı fiziksel büyüklüğün zamana bağlı değişimi (The variation of 3 different data belongs
to a single node)

Şekil 8. İki düğüme ait aynı tür fiziksel büyüklüğün zamana bağlı değişimi (The

variation of same kind sensed data

belong to 2 different nodes)

banlı olarak izlenmesini ve işlenmesini sağlayan bir
uygulama sunulmuştur. Sunulan sistem geliştirilirken
kullanıcılara esneklik sağlaması amaçlanmıştır.
Gerçekleştirilen sistemin kullanıcıya sağladığı özellikler kısaca şunlardır. İlk olarak, bir düğümün
bulunduğu ortama ait sıcaklık, ışık, nem, basınç gibi
Gazi Üniv. Müh. Mim. Fak. Der. Cilt 25, No 2, 2010

fiziksel büyüklüklerin anlık değerlerini gösterebilmektedir. İkinci olarak kullanıcının isteğine bağlı
olarak tek bir düğüme ait tek bir büyüklüğü ve farklı
tür büyüklükleri gösterebilmektedir. Üçüncü olarak
karşılaştırma yapabilmek için çok sayıda düğüme ait
tek ya da birden fazla farklı büyüklüğün zamana bağlı
377

C. Bayılmış v.d.

MATLAB WEB Sunucusu Kullanılarak Kablosuz Algılayıcı Ağlar İçin İnternet Tabanlı İzleme…

Şekil 9. İki düğüme ait 3 farklı fiziksel büyüklüklerin zamana bağlı değişimi (The Variation of 3 different sensed data
belong to 2 different nodes)

grafiklerini çizdirebilmektedir. Dördüncü olarak
gerçekleştirilen arayüzün sağladığı en önemli özellik,
raporlama amaçlı olarak düğümlerin algılamış oldukları verilerin ya da üretilen grafiklerin daha sonra kullanılmak amacıyla kaydedilebilmesine imkân sağlamasıdır.
Gerçekleştirilen uygulama kablosuz algılayıcı ağlar
için prototip olarak kabul edilebilir. Bundan dolayı
hedef uygulamalara özgü ihtiyaçlar ve kullanılan
algılayıcı düğümlerinin özellikleri dikkate alınarak
sunulan prototip farklı uygulamalar için kolaylıkla
güncellenebilir. Önerilen sistem KAA düğümlerinin
kullanıldığı orman yangını gibi çevresel izleme, bina
güvenliği, otomasyon sistem kontrolü gibi birçok
uygulamada ağın uzaktan izlenmesi amacıyla
kullanılabilir.
KAYNAKLAR (REFERENCES)
1. I.F. Akyildiz, W. Su, Y. Sankarasubramaniam, E.
Cayirci,“Wireless sensor networks: a survey,”
Computer Networks, Cilt 38, Sayı 4, 393–422,
Mart 2002.
2. E. Irmak, “E-öğrenme ortamları için MATLAB
WEB sunucu kullanımı", Gazi Ünv. Müh. Mim.
Fak. Der., Cilt 23, Sayı 2, 495-506, 2008.
3. MATLAB Web Server User’s Guide, The
Mathworks Inc., 2001.
4. A. Mainwaring, D. Culler, J. Polastre, R.
Szewczyk, J. Anderson, “Wireless sensor
networks for habitat monitoring”, Proceedings of
WSNA, 88–97, 2002.
5. R. Szewczyk, A. Mainwaring, J. Polastre, J.
Anderson, D. Culler, “An analysis of a large scale

378

habitat monitoring application”, Proceedings of
SenSys, 214–226, 2004.
6. G. Tolle, J. Polastre, R. Szewczyk, D. Culler, N.
Turner, K. Tu, S. Burgess, T. Dawson, P.
Buonadonna, D. Gay, and W. Hong, “A
macroscope in the redwoods”, Proceedings of
SenSys, 51–63, 2005.
7. P. Juang, H. Oki, Y. Wang, M. Martonosi, L.S.
Peh, and D. Rubenstein, “Energy-efficient
computing for wildlife tracking: design tradeoffs
and
early
experiences
with
zebranet”,
Proceedings of ASPLOS-X, 96–107, 2002.
8. M. Welsh, G. Werner-Allen, K. Lorincz, O.
Marcillo, J. Johnson, M. Ruiz, and J. Lees,
“Sensor networks for high-resolution monitoring
of volcanic activity”, Proceedings of SOSP, 1–
13, 2005.
9. G. Werner-Allen, K. Lorincz, M. Welsh, O.
Marcillo, J. Johnson, M. Ruiz, and J. Lees,
“Deploying a wireless sensor network on an active
volcano”, IEEE Internet Computing, Cilt 10,
Sayı 2, 18–25, 2006.
10. “Crossbow MICAZ Data Sheet”, Crossbow
Technology
Inc.,
2009,
http://www.xbow.com/Products/Product_pdf_files
/Wireless_pdf/MICAZ_Datasheet.pdf
11. C. Buschmann, D. Psterer, S. Fischer, S. P.
Fekete, A. Kroler, “Spyglass: a wireless sensor
network visualizer”, ACM SIGBED Review, Cilt
2, Sayı 1, 1-6, 2005.
12. I. Chatzigiannakis, G. Mylonas, S.E. Nikoletseas,
“jWebdust: a javabased generic application
environment for wireless sensor networks”,
Proceedings of the IEEE International
Conference on Distributed Computing in
Sensor Networks (DCOSS), 376–386, 2005.

Gazi Üniv. Müh. Mim. Fak. Der. Cilt 25, No 2, 2010

MATLAB WEB Sunucusu Kullanılarak Kablosuz Algılayıcı Ağlar İçin İnternet Tabanlı İzleme…

13. X. Cao, J. Chen, Y. Sun, “An interface designed
for networked monitoring and control in wireless
sensor
networks”,
Computer
Standard
Interface, Cilt 31, 579-585, 2009.
14. X. Cao, J. Chen, Y. Zhang, Y. Sun, “Development
of an integrated wireless sensor network microenvironment
monitoring
System”,
ISA
Transactions, Cilt 47, 247-255, 2008.

Gazi Üniv. Müh. Mim. Fak. Der. Cilt 25, No 2, 2010

C. Bayılmış v.d.

15. S. Hussain, N. Schofied, A. Matin, “Design of
a web-based application for wireless sensor
networks”, Proceedings of the 17th
International Conference on Database and
Expert Systems Applications, 319-326,
2006.
16. “PostgreSQL”, http://www.postgresql.org.
17. “TinyOS Tutorial”, http://www.tinyos.org.

379


