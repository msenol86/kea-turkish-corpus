Gazi Üniv. Müh. Mim. Fak. Der.
Cilt 22, No 1, 121-136, 2007

J. Fac. Eng. Arch. Gazi Univ.
Vol 22, No 1, 121-136, 2007

KÖTÜCÜL VE CASUS YAZILIMLAR:
KAPSAMLI BİR ARAŞTIRMA
Gürol CANBEK ve Şeref SAĞIROĞLU*
HAVELSAN A.Ş., Eskişehir yolu 7. km, 06520, Ankara
*Bilgisayar Mühendisliği Bölümü, Mühendislik-Mimarlık Fakültesi, Gazi Üniversitesi, Maltepe 06570, Ankara
gcanbek@havelsan.com.tr, ss@gazi.edu.tr
(Geliş/Received: 13.12.2005; Kabul/Accepted: 17.07.2006)
ÖZET
Bilgisayar teknolojileri gelişip yaygınlaştıkça, günlük iş ve işlemler elektronik ortamlara taşınmakta ve
kolaylaşmaktadır. Bunun sonucu olarak bilgi ve bilgisayar güvenliğinin önemi ve karşılaşılan tehditler, gerek
sayı gerekse çeşitlilik açısından artmıştır. Kötücül (malware) ve casus (spyware) yazılımlar ise bunların en
başında gelmektedir. Bu yazılımlar ile ilgili olarak literatürdeki mevcut kaynaklar araştırılıp incelendiğinde,
kapsamlı ve güncel bir çalışma olmadığı, sunulan çalışmaların ise anti-virüs web sitelerinde ve bilgisayar
magazin dergilerinde yer aldığı ve nasıl korunması gerektiğiyle ilgili kısa bilgilere yer verildiği tespit edilmiştir.
Bu tespitlerden yola çıkarak bu kapsamlı araştırma çalışmasında, en önemli tehditlerden olan kötücül ve casus
yazılımlar üzerine kapsamlı bir inceleme gerçekleştirilmiştir. Elde edilen bulgular doğrultusunda, bu yazılımlar
sınıflandırılmış; sahip oldukları temel özellikler ve taşıdıkları riskler özetlenmiştir. Bu çalışmanın, literatürde
gerçekleştirilen kapsamlı bir çalışma olması sebebiyle, kötü niyetli olarak geliştirilen yazılım türlerinin daha iyi
bilinmesi, tanınması ve gerekli önlemlerin alınmasına büyük katkılar sağlayacağı, karşılaşılabilecek zararların
azaltılabileceği değerlendirilmektedir.

1. GİRİŞ (INTRODUCTION)
Bilgi güvenliği, bilginin bir varlık olarak hasarlardan
korunması, doğru teknolojinin, doğru amaçla ve doğru
şekilde kullanılarak bilginin her türlü ortamda, istenmeyen kişiler tarafından elde edilmesini önleme olarak
tanımlanır. Bilgisayar teknolojilerinde güvenliğin amacı,

kişi ve kurumların bu teknolojilerini kullanırken karşılaşabilecekleri tehdit ve tehlikelerin analizlerinin
önceden yaparak gerekli önlemlerin alınmasıdır.
Bilgisayar teknolojilerinin gelişmesi ile son zamanlarda bilgi ve bilgisayar güvenliği konusunda en ciddi
tehditlerin başında kötücül yazılımlar gelmektedir.

G. Canbek ve Ş. Sağıroğlu

Kötücül ve Casus Yazılımlar: Kapsamlı Bir Araştırma

Kötücül yazılım (malware, İngilizce “malicious software”in kısaltılmışı), bulaştığı bir bilgisayar sisteminde veya ağ üzerindeki diğer makinelerde zarara yol
açmak veya çalışmalarını aksatmak amacıyla hazırlanmış
istenmeyen yazılımların genel adıdır [ 1 ]. Kötücül
yazılımlar, kullanıcının haberi olmadan veya kullanıcıyı
yanıltarak sistemlere yetkisiz bir şekilde bulaşmaktadır [2].
Kirli yazılım (scumware) olarak da ifade edilen kötücül yazılımlar, hemen hemen her programlama veya
betik (script) dili ile yazılabilmekte ya da birçok dosya
içinde taşınabilmektedirler [3].
Tarihi gelişim açısından kötücül yazılımlar, dört kuşakta incelenebilir [2, 4]:
1. Kuşak (1987–1995): Bilgisayar virüslerinin özellikle
DOS virüslerinin egemen olduğu bu kuşakta kötücül
yazılımlar, dosya ve disketler aracılığıyla bulaşmaktaydı. 1995 yılında korunmuş kipte ilk işletim sistemi
olan Windows 95 işletim sistemi ile dönemlerini tamamlamışlardır.
2. Kuşak (1995–2000): Kişisel bilgisayar dünyasında
yaşanan gelişmeler ışığında özellikle resim, ses ve
video gibi materyaller içeren çoklu ortam desteği
içeren dosyaları kullanan Microsoft Word, Excel gibi
ofis programları ile beraber gelen ve güçlü yeteneklere
sahip makro dilini kullanan kötücül yazılımların yoğunlukta olduğu bir kuşaktır. Win32 platformuna
yönelik makine diline yeterince hâkim olamayan kişiler
için makro dili bulunmaz bir imkân sunmuştur. Makrolar hâlâ kullanılsa da, virüs tarama programlarının
yaygınlaşması ile bu dönem sona ermiştir.
3. Kuşak (1999–2002): Özellikle İnternet kullanımı ve
e-posta iletişimin artması ile kitle postacılarının (mass
mailer) arttığı bir dönemi kapsayan bu kuşakta, özellikle e-posta ve İnternet tarayıcı programlarında yer
alan açıklardan istifade edilmektedir. Bu dönemde kötücül yazılımlar, çeşitli betik dillerinin sunduğu imkânlardan istifade etmekte ya da e-postalara eklenen
dosyaların içinde sistemlere bulaşma yolunu seçmiştir.
E-posta filtreleme programları ile bu tür kötücül yazılımlarının engellemesi ile belirli bir doyuma ulaşılmıştır.
4. Kuşak (2001–): Halen devam eden bu kuşağın diğer
kuşaklardan en önemli farkı, yayılmak için belirgin bir
kullanıcı yardımına ihtiyaç duymamasıdır. 2001’de
Code Red solucanı ile başlayan bu dönemde, kötücül
yazılımlar sistem ve programlarda bulunan korunmasızlıklardan yararlanmaktadır. Bu dönem ile özellikle
yasadışı ve suç içeren sonuçlar doğuracak ve ciddi
zarar veren kötücül yazılımlar yaygınlaşmaya başlamıştır. Bu kuşak ile beraber, klavye dinleme sistemleri
gibi kendi kendini çoğaltmayan kötücül yazılımlar da
ortaya çıkmıştır.
Şekil 1’de şema şeklinde gösterilen virüsler, solucanlar
(worm), Truva atları (Trojan horse), arka kapılar (backdoor),
mesaj sağanakları (spam), kök kullanıcı takımları
122

Şekil 1. Kötücül yazılım ana türleri (Main types of Malware)
(rootkit), telefon çeviriciler (dialer), korunmasızlık
sömürücüleri (exploit), klavye dinleme sistemleri (keylogger), tarayıcı soyma (browser hijacking) ve casus
yazılımlar (spyware) en genel kötücül yazılımlardır.
Sıradan kullanıcıları ve sistemleri tehdit eden kötücül
yazılımlar, özellikle İnternet ve ağ sistemlerinin getirdiği
hareket kolaylığı ile hızla yaygınlaşmaktadırlar [1].
Bu durum, iyi ve kötü adamların karşı karşıya geldiği
teknolojik bir savaşa benzetilebilir. İnsanlar bu mücadele
sırasında “kötücül yapıları” bulup temizlerken; verilerini,
üretken olabilecekleri zamanlarını ve paralarını kayıp
etmektedirler. Kötücül ve casus yazılımlardan korunma
konusunda; araştırmacıların ve profesyonel güvenlik
uzmanlarının bu tür zararlı öğeleri saptayıp, yeni yok
etme yollarını geliştirmelerine; kullanıcıların eğitilip,
bilinçlendirmesine; saptanan güvenlik boşluklarının
kapatılmasına ve koruyucu, tarayıcı ve önleyici yazılımların kullanılması ve güncellenmesine rağmen, kötü
niyetli kişilerin saldırıları ve saldırı yöntemleri her
geçen gün artmaktadır [5].
Kötücül yazılımların etkileri konusunda son yıllarda
yapılan inceleme çalışmaları, konunun ciddiyetini gözler
önüne sermektedir [6-9]:
• “Code Red” solucanı İnternet üzerindeki korunmasız
bilgisayarların hepsine 14 saatte bulaşabildi. Slammer
solucanı aynı işi 20 dakikada yaptı. Bir IM korunmasızlık sömürüsü yarım milyon bilgisayara 30 saniye
içinde yayıldı (Symantec Security Response).
• 2001 yılında her 300 e-postada bir virüs bulunurken;
2004 yılında bu sayı her 100 e-postada bir virüse düştü
(MessageLabs).
• 1993–2003 yıllarında gerçekleşen saldırı sayısı on
kat artarak 1344 rapor edilmiş saldırıdan 137529 saldırıya
çıktı (CERT Coordination Center).
• 2003 yılında TrendMicro’ya günlük rapor edilen
yeni veya değiştirilmiş virüs tehdidi 20 ile 40 arasındadır (Reuters).
• Rasgele seçilen 300 firmadan 92’si 2003 yılında
virüs saldırılardan dolayı büyük problemler yaşadı
(25’den fazla bilgisayar etkilendi) (Computer Virus
Prevalence Report).
• Geniş bant bağlantısı olan bilgisayarların yaklaşık %90’nında casus yazılım bulunduğu tahmin edilmektedir (Scott Culp, Microsoft).
Gazi Üniv. Müh. Mim. Fak. Der. Cilt 22, No 1, 2007

Kötücül ve Casus Yazılımlar: Kapsamlı Bir Araştırma

• Casus yazılımlar bütün Windows uygulama çökmelerinin üçte birinden sorumludur (Scott Culp, Microsoft).
• 2003 yılında virüslerin iş dünyasına maliyeti yaklaşık 55 milyar ABD $’dır (TrendMicro).
• 3 milyon işyeri bilgisayarının ele alındığı bir araştırmada 83 milyon casus yazılım saptandı (Gartner Group,
Eylül 2004).
• Siber saldırılardan kaynaklanan kayıpların 2004’ün
bitimi ile 16,7 milyar $’a çıkması beklenmektedir. 1997
yılında bu nedenle ortaya çıkan kayıplar 3,3 milyar
$’dı (Computer Economics, 2004).
• Şirketlerin %96’sı virüs korunma yazılımları kullanmalarına rağmen; bu şirketlerin zarar gördükleri
saldırıların %78’i yine virüs ve solucanlardır (2005
CSI/FBI Computer Crime and Security Survey [7]).
• Forrester’ın hazırlamış olduğu raporda, bilişim teknolojilerinde karar vericilerinin %40’ının, kötücül ve
casus yazılımlar hakkında bilgilerinin olmadığı ve casus
yazılımlardan etkilenip etkilenmediklerini bilmedikleri
ortaya çıkmıştır (Forrester, 2005 [8]).
• Symantec, 2004 yılının ikinci yarısında 7360’dan fazla
yeni kötücül yazılım tespit etmiştir. Bu sayının, 2004
yılı ikinci yarısından %64 oranında daha fazla olduğu
açıklanmıştır (Symantec Internet Security Threat Report,
2005 [9]).
Yukarıda belirtilen hususlardan, bilgisayar kullanıcıların
ve özellikle bilgi ve bilgisayar güvenliği uzmanlarının,
bu önemli tehditleri tüm yönleriyle incelemeleri, tanımaları ve bilmeleri olaşabilecek ve karşılaşılabilecek
zararların önüne geçmede yardımcı olacaktır.
Bu çalışmada, bilgisayar kullanıcılarının karşılaşabilecekleri tehdit ve tehlikeler incelenmiş ve bir tehdit
gruplandırması yapılmıştır. En temel on bir farklı kötücül yazılım dışında, günümüzde daha birçok tehlikeli
kötücül yazılım olduğu ve bu listenin genişletilmesi
gerektiği görülmüştür.
Yapılan geniş araştırmalar sonucunda birçok kötücül
yazılım tespit edilmiş; vermiş oldukları zararların büyüklüğü dikkate alınarak bu makalede 38 yeni kötücül
yazılım incelenmiştir. Kötücül yazılımlarla ilgili bütün
türler derlenmeye çalışılarak, varolan tehdidin tamamının gösterilmeye çalışılması, bu çalışmanın diğer
hedeflerinden biridir.
Ayrıca, mantar gibi çoğalan kötücül yazılımları adlandırırken sonu “ware” ile biten oldukça fazla sayıda
birbirinden ilginç İngilizce isim kullanılmaktadır. Bu
çalışmada, bu tür terimlere Türkçe karşılıklar da önerilmiştir [1].
Bu çalışmada takip eden bölümler aşağıdaki şekilde
düzenlenmiştir. Makalenin 2. bölümünde, öncelikle
yukarıda bahsedilen on bir ana kötücül yazılım genel
hatları ile açıklanmıştır. Bölüm 3’de ise birçok kaynaktan derlenen; fakat tamamı bir arada sunulmamış
olan ve genelde çok az tanınan 38 yeni kötücül yazılım
incelenmiş ve bu yazılımların en temel özellikleri verilGazi Üniv. Müh. Mim. Fak. Der. Cilt 22, No 1, 2007

G. Canbek ve Ş. Sağıroğlu

miştir. Son bölümde, kötücül ve casus yazılımlar genel
hatları ile değerlendirilmiş; elde edilen sonuçlar sunulmuştur.
2. ANA KÖTÜCÜL YAZILIM TÜRLERİ
(MAIN TYPES OF MALWARE)

Genel olarak tüm kötücül yazılımlar; yaşam döngüsü,
kendi kendini çoğaltma, özerklik, bulaşma mekanizması, ayrık veya virüs özelliği taşıma, korunma mekanizması açısından farklı karakteristikler sergileyebilmektedir. Kötücül yazılımlar, yaşam döngüsünde her
hangi bir aşamada farklı davranışlar sergileyebilecekleri gibi, kendi kendini çoğaltmayacak tek bir amaca
yönelik çalışmakta; kullanıcının araya girmesine ihtiyaç
duyabilecekleri gibi tamamen özerk bir yaklaşıma
sahip olmakta; kötü niyetli kişiler tarafından bizzat
elle hedef bilgisayar sistemine kurulabilmekte, kendisini saptayacak veya yok edecek korunma yapılarına
karşı direnç gösterebilmekte, çeşitli taktiklerle bu tür
programları atlatabilmektedir [2].
En temel kötücül yazılımlar, gelişme süreçleri açısından
karşılaşılan ilk kötücül yazılım olmaları dışında; belirgin karakteristik özellikleriyle bilgi ve bilgisayar güvenliğine karşı önemli tehditler içeren ve oldukça yaygın
bir şekilde kullanıcıların maruz kaldığı yazılımlardır.
Virüs, solucan, Truva atı ve mesaj sağanağı (spam) gibi
kullanıcıların nispeten farkında olduğu türler dışında
var olan diğer ana türler takip eden kısımda incelenmiştir.
2.1. Bilgisayar Virüsleri (Computer Viruses)
Virüsler, en tehlikeli ve en eski kötücül yazılım olarak
kabul edilmektedirler. Organizmalardaki hücrelere
bulaşan küçük parçacıklar olarak tanımlanan biyolojik
virüslerden esinlenerek adlandırılan bilgisayar virüsleri,
kendi kopyalarını çalıştırılabilir diğer kodlara veya
belgelere yerleştirilerek yayılan ve kendi kendine çoğalan
programlardır. Ekranda rahatsız edici, çalışmaya kısa
süreliğine de olsa mani olan mesajlar göstermek gibi
zararsız sayılabilecek türlerinin de bulunmasına karşın,
çoğu virüs programlarının, önemli dosyaları silmek
veya konak (host) sistemini tamamen çalışmaz hale
getirmek gibi yıkıcı etkileri bulunmaktadır. Bu virüsler,
bilgisayar solucanının bir parçası olarak ağ üzerinden
yayılabilir olmalarına rağmen yayılmak için ağ kaynaklarını kullanmazlar. Bunun yerine disket, CD veya
DVD gibi ortamlarla veya e-posta eklentileri ile hedef
sistemlere bulaşırlar. Virüsleri diğer kötücül yazılımlardan ayıran en önemli özellik insan etkileşimine ihtiyaç duymasıdır. Virüs dâhilindeki kötücül kod mutlaka
bir kullanıcı tarafından yürütülmelidir. Bir dosyanın
açılmasıyla, bir e-postanın okunmasıyla, bir sistemi
önyüklemesiyle (boot) veya virüs bulaşmış bir programı çalıştırması ile kullanıcı farkına varmadan virüsü
yayar [10,11].
Virüsler yaygınlaştıkça virüs korunma programları da
gelişmeye başlamış ve McAfee ve Symantec gibi firmaların öncülüğünü yaptığı virüs korunma programları,
bilgisayar güvenlik sistemlerinin ayrılmaz parçası ol123

G. Canbek ve Ş. Sağıroğlu

muştur. Bu firmalar, kötü niyetli kişiler tarafından
geliştirilen “vahşi” (the wild) olarak tabir ettikleri virüslere karşı önlemler üretmek yanında; “hayvanat bahçesi”
(zoo) ve “balçanağı” (honeypot) tabir ettikleri laboratuarlarında ileride çıkması muhtemel virüsler için de
çeşitli çalışmalar yürütmektedirler.
Bilgisayar virüsleri;
•
•
•
•

Dosya virüsleri
Önyükleme (boot) virüsleri
Makro virüsleri ve
Betik (script) virüsler

olmak üzere dört sınıfta incelenebilirler. Dosya virüsleri, yayılmak için kendilerini çeşitli dizinlere kopyalayarak veya virütik kodlarını çalıştırılabilir dosyalara
bulaştırarak, işletim sisteminde bulunan dosya sisteminde kullanan virüs türleridir.
Önyükleme (boot) virüsleri, sabit disk veya disketin
“Ana Önyükleme Kaydını” (Master Boot Record)
değiştirerek bilgisayarın her açılışında virütik kodun
çalışmasını sağlayan virüslerdir. 26 Nisan 1986’da
yaşanan Çernobil faciası üzerine Çernobil virüsü olarak
adlandırılan ve bu tarihte bulaştığı konak sisteme zarar
veren W95/CIH virüsü, önyükleme virüsleri arasında en
çok tanınan ve oldukça zararlı virüslerden biridir [12].
Makro virüsleri, Microsoft Word ve Excel gibi güçlü
makro desteği olan masaüstü programları kullanan ve
bunlara ait belgelerin açılışında çalışan makrolar ile
yayılan virüs türleridir. Çalıştırılabilir dosyalar dışındaki
dosyalara bulaşan ilk virüs olan WinWord/Concept
[13] ve Microsoft Excel çalışma sayfalarına bulaşan
XM/Laroux, bu tür makro virüslerine örnek olarak
verilebilir [5].
Betik (script) virüsleri, VB (Visual Basic), JavaScript,
BAT (toplu işlem dosyası), PHP gibi betik dilleri
kullanılarak yazılan virüslerdir. Bu virüsler ya diğer
Windows veya Linux komut ve hizmet dosyalarına
bulaşır ya da çok bileşenli virüslerin bir parçası olarak
çalışırlar. Betik desteği olan ve zararsız gibi görünen
HTML, Windows yardım (help) dosyaları, toplu işlem
dosyaları ve Windows INF dosyaları, bu tür virüslerin
yerleştiği dosyalar olarak karşımıza çıkabilir.
2.2. Bilgisayar Solucanları (Computer Worms)
Bilgisayar virüslerine benzer bir yapıda olan solucanlar,
virüsler gibi bir başka çalıştırılabilir programa kendisini iliştirmez veya bu programın parçası olmazlar.
Solucanlar, yayılmak için başka bir programa veya
virüslerde olduğu gibi insan etkileşimine ihtiyaç duymayan, kendi kendini çoğaltan bir yapı arz ederler
[14]. Bir solucanın yayılmasında kullandığı en yaygın
yöntemler arasında, e-posta, FTP ve HTTP gibi İnternet
hizmetleri bulunmaktadır. Solucanları yaymak için,
hedef sistemdeki korunmasızlıklardan faydalanma veya
kullanıcıların solucanları çalıştırabilmeleri için sosyal
124

Kötücül ve Casus Yazılımlar: Kapsamlı Bir Araştırma

mühendislik yöntemlerini kullanma gibi yöntemler
kullanılmaktadır. Solucanlar, başka dosyaları değiştirmezler; fakat etkin bir şekilde bellekte dururlar ve
kendilerini kopyalarlar. Solucanlar otomatik olarak
gerçekleştirilen ve genellikle kullanıcılara gözükmeyen işletim sistemi yapılarını kullanırlar. Solucanların
kontrol dışı çoğalmaları, sistem kaynaklarını aşırı kullandığında veya diğer işlemekte olan görevleri yavaşlattığında veya bu görevlerin sonlanmalarına neden
olduğunda farkına varılabilir. Solucan ismi, 1975 yılında
John Brunner tarafından yazılan “Shockwave Rider”
(Şok Dalgası Binicisi) adında bir bilim kurgu romanında, bir bilgisayar ağı üzerinden kendi kendini yayan
bir programa verdiği isimden gelmektedir [15].
Bilgisayar solucanları; e-posta, IM (Internet Messaging),
İnternet ve ağ solucanları olmak üzere dört grupta
incelenebilir. E-posta solucanları, kötücül yazılımların
en çok tercih ettikleri yayılma yöntemi olan e-postaları
kullanmaktadır. Genellikle bir fotoğraf veya metin
dosyası gibi tek bir eklenti içerecek şekilde gönderilen
e-postaların içerisinde bulunurlar. Kullanıcı eklentiyi
çalıştırdığında solucan kendini başlatır ve konak makineye bulaşır. Solucanlar genellikle bulaştıkları makinede kullanıcının adres defterinden e-posta adreslerini
toplar ve kendini bulduğu her bir adrese gönderir.
“İnternet Mesajlaşma” (IM) Microsoft’un MSN Messenger, AOL’nın AIM, IRC, ICQ, KaZaA gibi yaygın
mesajlaşma hizmetleri ve ağ paylaşımları IM solucanlarının yayılması için kullanılırlar. Hedeflenen hizmeti
kullanan tüm kullanıcılara, solucan bulaşmış bir dosya
veya solucanın kendisinin yer aldığı bir web sitesine
yönelen İnternet bağlantısı gönderirler [5]. Bağlantıya
tıklandığında solucan bilgisayara indirilir ve otomatik
olarak çalışır. Solucan kendini konak makineye kurar
ve kullanıcının haberleşme listesindeki tüm kullanıcılara aynı türde mesajlar göndererek kendini yaymaya
devam eder.
İnternet solucanları, sadece İnternet’e bağlı olan makinelere bulaşabilen solucanlardır. Bu tür solucanlar,
İnternet üzerinde tarama yapar ve en son güvenlik
güncellemelerini kurmamış olan, açık kapıları olan
veya güvenlik duvarı olmayan korunmasız bilgisayarları bulmaya çalışırlar. Solucan böyle bir bilgisayar
bulununca, kendini bu makineye kopyalar ve kendini
kurar. W32/Blaster ve W32/Deloder bu tür solucanlara
örnektir.
Bir başka ilginç solucan türü olan ağ solucanları, paylaşılan bir klasöre, isimlerini faydalı veya ilginç gözükebilecek bir uygulama veya dosya ismine dönüştürerek
kendilerini kopyalarlar. Bu dosyaları çalıştıran kullanıcılar kendi bilgisayarlarına solucanı bulaştırmış olur.
Çoğu solucan tek tip işletim sisteminde çalışacak
şekilde geliştirilmektedir. Fakat çok yakın zamanda
Windows, Linux, Solaris, BSD ve diğer işletim sistemlerinde çalışabilecek şekilde bir “savaş başlığı”
içeren süper solucanlar ortaya çıkacaktır [11].
Gazi Üniv. Müh. Mim. Fak. Der. Cilt 22, No 1, 2007

Kötücül ve Casus Yazılımlar: Kapsamlı Bir Araştırma

2.3. Truva Atları (Trojan Horses)
Yunan antik şairlerinden Homeros’un yazmış olduğu
Odise adlı eserde: Yunanlıların Truva şehrini on sene
boyunca kuşatmalarına rağmen şehri ele geçiremedikleri; bunun üzerine içine bir kaç düzine askerin saklandığı dev boyda bir atı hediye olarak kalenin içine
sokmayı başardıkları ve gece geç vakitte at içinde saklanan askerlerin kalenin kapılarını içerden açarak şehrin
ele geçirilmesini sağladıkları yazılmaktadır [16].
Tarihte birçok örneği görülen bu gizleme hilesini kullanan kötücül yazılımlar, bu efsanenin ismi ile anılmaktadır. Truva atları meşru yazılım gibi gözüken kötücül yazılımlardır. Son zamanlarda tersi de geçerli
olan örnekler bulunsa da; Truva atları, virüsler gibi kendi
kendine çoğalmayan yazılımlardır. Bir Truva atı faydalı
bir programa “bohçalanabileceği” (bundling) gibi;
kullanıcıları, faydalı bir işleve sahip olduğunu ikna edip,
bizzat kullanıcı tarafından çalıştırılmaları ile de etkinleştirilirler. Sisteme çeşitli şekillerde zarar veren genel
Truva atları dışında, PSW Truva atları, Truva arka
kapıları, tıklayıcılar, indiriciler, damlalıklar, vekiller,
casusları, bildiriciler ve arşiv bombaları aşağıdaki türlerde Truva atları bulunmaktadır [17]:
Truva arka kapıları (Trojan backdoor): En yaygın ve
tehlikeli Truva atı türüdür. Bulaştığı makinenin uzaktan
kontrolünü sistem yöneticisinin farkına varmadan saldırgana veren araçlar içerir.
PSW Truva atları (PSW Trojan): Kişisel bilgisayarda
bulunan şifreleri çalmak için kullanılan Truva atlarıdır.
Truva tıklayıcılar (Trojan clickers): İnternet tarayıcıların ayarlarını değiştirerek veya İnternet adresleri ile
ilgili işletim sistemi dosyalarını değiştirerek hedef kullanıcının belirli bir siteye veya İnternet kaynağına yöneltmeyi sağlayan Truva atıdır. Bu tür Truva atları, bir
İnternet sitesinin ziyaretçi sayısını artırarak, reklâm veren
firmaların dikkatini çekmek ve İnternet arama motorlarının siteyi daha popüler olarak listelemesini sağlamak
için veya ileride yapılacak olan bir saldırı için hedef
bilgisayarın kullanılmasını sağlamak amacıyla kullanılmaktadırlar. Truva tıklayıcılar DoS (Hizmet Aksattırma,
Denial of Service) saldırıları için kullanılmaktadır.
Truva indiriciler (Trojan downloaders): Bu tür Truva
atları, hedef makineye yeni bir kötücül yazılım veya
reklâm yazılımı indirip ve kurmak için bir ara basamak
oluşturur. İndirici, kullanıcının haberi olmadan yeni
kötücül yazılımı indirip çalıştırır veya sistem açıldığında otomatik olarak başlatır. İndirilecek kötücül
yazılımın adresi Truva atı içinde bulunmaktadır.
Truva damlalıkları (Trojan droppers): Truva indiricileri
gibi damlalıklar da başka bir kötücül yazılımın sisteme
yerleşmesini sağlayan bir ara basamak vazifesi görür.
Bu tür Truva atları içinde muziplik içeren bir dosyayı
sadece sisteme yüklediğini hissettirerek programın sebep olduğu etkinliğin zararsız olduğunu düşündürür.
Gazi Üniv. Müh. Mim. Fak. Der. Cilt 22, No 1, 2007

G. Canbek ve Ş. Sağıroğlu

Hâlbuki bu Truva atının asıl amacını yerine getiren diğer
yükler için bir maskedir.
Truva vekilleri (Trojan proxies): Bu Truva atları, hedef
makinenin İnternet erişimini bir vekil sunucu (Proxy
server) gibi saldırganın hizmetine açar. Mesaj sağanağı
oluşturmak isteyen kötü niyetli kişiler, bu tür yoğun
mesajlaşma için hedef bilgisayarın kaynaklarını kullanmaktadır.
Truva casusları (Trojan spies): Tuş basımları, ekran görüntüleri, etkin uygulama kayıtları ve diğer kullanıcı
faaliyetlerini toplayan ve bu bilgileri saldırgana gönderen Truva atlarıdır.
Truva bildiriciler (Trojan notifiers): Saldırgana Truva
atının bulaştığını bildiren yapılardır. Hedef bilgisayara
ait IP adresi, açık kapı numaraları ve e-posta adresleri
gibi bilgiler e-posta, ICQ v.s. ile veya saldırganın web
sitesine gönderilir.
Arşiv bombaları (ArcBombs): Bu tür Truva atları,
sıkıştırılmış arşiv dosyalarını açan programları sabote
etmek için kodlanmış arşiv dosyalarıdır. Çalıştırıldığında,
hedef bilgisayar yavaşlar ve çöker veya disk ilgisiz
verilerle doldurulur. Gelen verilerin otomatik olarak
işlendiği sunucular için bu tür Truva atları çok
tehlikeli olabilir. Arşiv dosyasında hatalı başlık bilgisi
oluşturarak; arşiv içindeki verileri tekrar ederek ve
aynı dosyaların arşivlenmesi ile bu tür Truva atları
oluşturulmaktadır. Tekrar eden verilerden oluşan
büyük bir dosya çok küçük bir arşiv dosyası olarak
paketlenebilir. Örneğin 5 giga baytlık bir veri RAR
biçiminde 200 kilo bayta (ZIP biçiminde 408 kilo
bayt) kadar sıkıştırılabilir. Yine 10100 adet eş dosya
RAR biçiminde 20 kilo bayta (ZIP biçiminde 230 kilo
bayta) kadar sıkıştırılabilir.
2.4. Casus Yazılımlar (Spyware)
Bilgi ve bilgisayar güvenliğinde casus yazılım,
genelde muğlâk bir anlamda kullanılmaktadır. Casus
yazılım, kullanıcılara ait önemli bilgilerin ve kullanıcının yaptığı işlemlerin, kullanıcının bilgisi olmadan
toplanmasını ve bu bilgilerin kötü niyetli kişilere gönderilmesini sağlayan yazılım olarak tanımlanır. Bazı
kaynaklarda dar manada “snoopware” (burun sokan
yazılım) olarak da adlandırılan casus yazılımlar, diğer
kötücül yazılımlara göre özellikle İnternet kullanıcıları
tarafından sistemlere farkında olmadan bulaştırılmaktadırlar. Casus yazılımlar, virüs ve solucanlardan farklı
olarak hedef sisteme bir kez bulaştıktan sonra kendi
kopyasını oluşturarak daha fazla yayılmaya ihtiyaç
duymazlar. Casus yazılımın amacı kurban olarak seçilen
sistem üzerinde gizli kalarak istenen bilgileri toplamaktır. Bu bilgi kimi zaman bir kredi kartı numarası
gibi önemli bir bilgi bile olabilir [18]. Bunun dışında,
ticari firmalar İnternet üzerindeki kullanıcı alışkanlıklarını saptamak amacıyla casus yazılımları İnternet
üzerinde yayabilmektedirler [19]. Kullanıcıların haberi
olmadan sistemlere bulaşabilen casus yazılımlar, kişisel
125

G. Canbek ve Ş. Sağıroğlu

gizliliğe karşı gerçekleştirilen en önemli saldırılardan
biridir [14].
Casus yazılımların sistemlere bulaşma teknikleri kullanıcılar tarafından çok iyi bilinmelidir. Bilgi ve
bilgisayar güvenliğini sağlamada en önemli tedbirlerin
başında gelen, bilgisayar sisteminin, yama ve güncellemelerle sürekli güncel tutulması ve İnternet üzerinde
bilinmeyen programların indirilip, çalıştırılmaması gibi
önlemler casus yazılımlara karşı da korunma sağlayacaktır. Bunun dışında nasıl virüslere karşı virüs korunma
yazılımları kullanılıyorsa; son zamanlarda gelişme gösteren karşı casus yazılım (anti-spyware) ürünleri de
bilgisayarların vazgeçilmez araçları olarak sistemlere
kurulup en güncel halleri ile kullanılmalıdır. Çok sık
rastlanan yanılgılardan biri de, virüs korunma programı bulunan bir bilgisayar sisteminin bütün kötücül ve
casus yazılımlara karşı da korunma sağlayacağının sanılmasıdır. Virüs korunma programları elbette çok
önemlidir ama bu çalışmada gözler önüne serildiği gibi
sayısız kötücül ve casus yazılıma karşı ancak karşı
casus yazılımlarla baş edilebilir.
2.5. Arka Kapılar (Backdoor)
Bilgisayar üzerinde sıradan incelemelerle bulunamayacak
şekilde, normal kimlik kanıtlama süreçlerini atlamayı
veya kurulan bu yapıdan haberdar olan kişiye o
bilgisayara uzaktan erişmeyi sağlayan yöntemler, arka
kapı olarak adlandırılmaktadır. Bir sisteme sızmak için
oldukça zahmetli bir çaba harcayan korsanlar, daha
sonra aynı sisteme erişmek için daha kolay bir yolu
sisteme eklemek isterler. En sık karşılaşılan arka kapı
yöntemi, hedef sistemde, dinleme ajanı iliştirilmiş bir
kapıyı (port) açık tutmaktır. Bu açıdan bakıldığında,
bu tür bir açığa maruz kalındığından emin olmak için,
sistemde mevcut bulunan bütün kapılar, 1’den
65535’e kadar, iki kere (bir kez TCP bir kez de UDP
için) taranmalıdır [20]. Arka kapılar, çoğunlukla Truva
atları ile karıştırılabilmektedirler. Her ikisi de hedef
sisteme sızmaya yaraya kötücül yazılımlardan; Truva
atı, faydalı bir program gibi gözükürken; arka kapı,
sadece sisteme erişimi sağlayan gizli yapılardır.
Arka kapılar kimi zaman, sistemi geliştiren programcı
tarafından test edilen sisteme erişmek amacıyla kullanılan
fakat daha sonra unutulan açıklar olarak karşımıza
çıkmaktadır. Bu durumun bir şekilde farkına varan
kötü niyetli kişiler, bu yapıları kullanabilirler. Hatta bu
tip arka kapılar bazen programcı tarafından kasten
bırakılabilmektedir [21].
Arka kapı konusunda en ünlü iddialardan biri de Microsoft’un, Windows işletim sisteminin bütün sürümlerinde NSA (Amerikan National Security Agency)
için bir arka kapı yerleştirdiği iddiasıdır. Bu iddia,
Microsoft’un bütün sürümlerinde bulunan CryptoAPI
yapısında, _NSAKey adına ilave bir giriş anahtarın
bulunmasıdır [22].

126

Kötücül ve Casus Yazılımlar: Kapsamlı Bir Araştırma

2.6. Mesaj Sağanakları (Spams)
Mesaj sağanakları (spam, junkmail), belki de kullanıcıların günlük hayatta en sık karşılaştıkları ve sıkıntı
çektikleri kötücül yazılımların başında gelmektedir.
Sağanak, reklâm, ürün tanıtım ve satma veya diğer kötü
amaçlarla kişilerin e-posta hesaplarına istemedikleri
mesajlarla meşgul etmesidir. IDC’e göre 2003 yılında
dünya çapında gönderilen e-posta sayısı 7,3 milyardır.
Ferris Research’ün yapmış olduğu araştırmaya göre
sağanaklar 4 milyar $’lık bir verimlilik kaybına yol
açmaktadır [23]. Symantec’in Mayıs 2005 sağanak raporuna göre, dünya çapında sağanak olarak tanımlanan
mesajlar, bütün mesajların %60’ıdır. Yine aynı araştırmaya göre sağanak mesajların %82’si İngilizce
mesajlardır [ 24 ]. Sağanakların sebep olduğu bu
zararlardan korunmak için bu tür e-postaları süzen
yazılımlar e-posta programları ile tümleşik olarak
çalışmaktadır. Bunun dışında bu tür mesajların
sonunda yer alan ve mesaj listesinden çıkmak isteyen
kişiler için sunulan listeden çıkma bağlantılarına
şüphe ile yaklaşmak gerekir. Bu bağlantılar bilinen ve
güvenilir kaynaklar haricinde, sağanağı gönderen kişi
veya gruba e-posta hesabının kullanılan gerçek bir
hesap olduğunu göstermektedir. Rasgele hesap adları
üretip sağanak gönderen kişiler, gerçek bir kişiye ait
olduklarını saptadıkları bu e-posta adreslerini üçüncü
kişilere pazarlayarak daha fazla sağanağa neden
olmaktadırlar.
2.7. Klavye Dinleme Sistemleri (Keyloggers)
Ortaya çıkan ilk türleri açısından ve en temel işlevi
bakımından, kullanıcının klavye kullanarak girdiği
bilgileri yakalayıp, tutan ve bunları saldırgana gönderen casus yazılımlardır. Klavye dinleme sistemlerinin
son derece tehlikeli sonuçlar doğuracak kötücül amaçlarla kullanımı dışında, oldukça faydalı kullanım alanları
da mevcuttur [1]. En etkili bilgi edinme yöntemlerinden biri olan klavye dinleme sistemleri aslında 1980’li
yıllardan itibaren kullanılmaktadır [25]. Fakat bu konuda
özellikle ülkemizde son zamanlarda bu konuda araştırmalar yapılmaya başlanmıştır [1]. Kötücül ve casus
yazılımlara karşı hazırlanan paket programların çoğu,
klavye dinleme sistemlerini dikkate almamaktadırlar.
Bu yüzden kullanıcıların bu tür yapılara yönelik kendi
tedbirlerini almaları veya klavye dinleme önleme
sistemleri kullanmaları gereklidir.
2.8. Tarayıcı Soyma (Browser Hijacking)
URL zerki (URL injection) olarak da adlandırılan
tarayıcı soyma, İnternet tarayıcı ayarlarını her zaman
veya sadece belirli bölgeler için, kullanıcının belirlediği
tarzın dışında davranmasına yol açan yazılımlardır
[26]. Bu, en basit olarak, tarayıcı açıldığında gösterilen
başlangıç sayfasını (home page), istenilen sitenin adresi
yapmak olabilir. Bunun dışında uygunsuz içerik veya
reklâm içeren çıkıveren pencereler (pop-up window)
gösteren tarayıcı soyma türleri de bulunmaktadır [11].

Gazi Üniv. Müh. Mim. Fak. Der. Cilt 22, No 1, 2007

Kötücül ve Casus Yazılımlar: Kapsamlı Bir Araştırma

2.9. Telefon Çeviriciler (Dialers)
Telefon çeviriciler, kurbanlarına büyük miktarlarda
telefon ücreti ödetmek amacıyla, genellikle milletler
arası uzak mesafe telefon numaralarını, hedef bilgisayar
modeminin İnternet servis sağlayıcısının bağlantı numarası ile değiştirirler. Her zaman yaptığı gibi İnternet’e
bağlanan kişi, aslında farklı bir hattı kullandığının geç
farkına vardığında, çok büyük miktarlarda telefon
faturası ile karşılaşabilir. Bazı telefon çeviriciler ise, tuş
basım bilgilerini ve şifre gibi önemli bilgileri, kullanıcı
belli bir süre aktif olmadığı bir anda, korsana telefon
hattı kullanarak gönderirler. Son zamanlarda İnternet
sitelerinde rastlanan kandırmacalardan biri de, belirli
bir siteye erişmek için kullanıcının hazırlanan bir telefon
çeviricisini kullanması gerektiğinin belirtilmesidir. Bu
tür programlar asla indirilip, kurulmamalıdır [27].
2.10. Kök Kullanıcı Takımları (Rootkit)
UNIX işletim sistemlerinde yönetici anlamına gelen
“root” isminden gelen kök kullanıcı takımları, saldırganın bir sistemin kontrolünü ele geçirdikten sonra,
bilgisayar sistemine eklenen yazılımlardır. Takımda
yer alan araçlar arasında, kayıt (log) girdilerini silerek
veya saldırgan proseslerini gizleyerek, saldırının izlerini
temizleyen araçlar ve saldırganın sisteme daha sonraki
girişlerini kolaylaştıracak arka kapıları düzenleyen
araçları sayabiliriz. UNIX işletim sisteminde bulunan
netstat, ps, ls, du, ifconfig ve login gibi komut programlarının orijinalleri yerine geçen ve asıl işlevleri
dışında korsana farklı imkânlar sunabilen kök kullanıcı
takımındaki programlar, orijinalleri ile aynı sağlama
toplamına (checksum) sahip olacak şekilde düzenlendiğinden; bu programların orijinallerinden farklı olduğunu
anlamak sadece kriptografik özet karşılaştırması yapabilen “tripwire” ismi verilen bütünlük tarama programları ile mümkün olabilmektedir [20, 28]. ps komutu
saldırgana ait kötücül prosesleri saklamak için; ls komutu gizlenmesi gereken dosya ve dizinleri saklamak
için; du komutu saldırgan program ve kök kullanıcı
takımları tarafından kullanılan disk alanını saklamak
için değiştirilmektedir [29]. Çekirdek seviyesinde kök
kullanıcı takımları, işletim sistemine çekirdek (kernel)
seviyesinde çengel (hook) attıklarından, fark edilmeleri oldukça güçtür. UNIX ve türevi işletim sistemleri
dışında Windows 2000 ve NT sistemleri için de kök
kullanıcı takımları İnternet üzerinde rahatlıkla elde
edilebilmektedir [18].
2.11. Korunmasızlık Sömürücüleri (Exploits)
Belirli bir güvenlik korunmasızlığını hedef alan türde
saldırılar üretebilen kötücül yazılımlardır. Bu tür yazılımlar sadece bu korunmasızlığın varlığını bütün dünyaya göstermek amacıyla yazıldığı gibi; ağ solucanları
gibi zararlı programların bulaşma yöntemi olarak da
kullanılabilirler. Bir açıdan bakıldığında korunmasızlık
sömürücüleri, ilgili olduğu işletim sistemini veya programı üreten firmanın bu tür açıkları kapatmak için
harekete geçirten bir etkendir [30]. Korunmasızlık söGazi Üniv. Müh. Mim. Fak. Der. Cilt 22, No 1, 2007

G. Canbek ve Ş. Sağıroğlu

mürücülerini en aza indirgemek için işletim sistemi ve
programların bu tür açıkları oluşturmayacak şekilde
geliştirilip, test edilmesi gereklidir.
3. GÜNCEL KÖTÜCÜL YAZILIMLAR
(UP-TO-DATE MALWARE)

Yukarıda açıklanan kötücül yazılımlar dışında birçok
kötücül yazılım türü bulunmaktadır. Bu yazılımlarla ilgili
topluca ve yeterli sayıda kaynak ve çalışma bulunmamaktadır. Bu yazılımların sadece bir kaçından bahseden
az sayıda kaynaklara İnternet üzerinde rastlanabilmektedir. Yeni nesil kötücül yazılımlar, teknolojinin
getirdiği yenilikleri takip ederek ortaya çıkmakta veya
şekil değiştirmektedir. Örneğin, ilk olarak Haziran
2004’de ortaya çıkan, EPOC.cabir ve Symbian/Cabir
olarak da adlandırılan “Cabir” isimli bir bluetooth
solucanı, Symbian işletim sisteminin bulunduğu cep
telefonlarında da saldırı yapılabileceğini gösterdiğinden, cep telefonlarında da bilgi güvenliğine yönelik
çalışmaların yapılması gerektiğini ortaya çıkarmıştır [31].
Güncel kötücül yazılımlar arasında, reklâm yazılım
(adware), parazit yazılım (parasiteware), hırsız yazılım
(thiefware), püsküllü bela yazılım (pestware), tarayıcı
yardımcı nesnesi (Browser Helper Object, BHO),
uzaktan yönetim aracı (Remote Administration Tool,
RAT), ticari RAT (commercial RAT), bot ağı (botnet),
ağ taşkını (flooder), saldırgan ActiveX (hostile ActiveX),
saldırgan Java (hostile Java), saldırgan betik (hostile
script), IRC ele geçirme savaşı (IRC takeover war),
nuker, paketleyici (packer), ciltçi (binder), şifre yakalayıcılar (password capture) - şifre soyguncular (password hijacker), şifre kırıcılar (password cracker),
anahtar üreticiler (key generator), e-posta bombalayıcı
(mail bomber), kitle postacısı (mass mailer), e-posta
adres hasatçısı (E-mail harvester), web böcekleri (web
bugs), aldatmaca (hoax), sazan avlama (phishing), web
sahtekârlığı (web scam) ve dolandırıcılığı (fraud),
telefon kırma (phreaking, phone breaking), port tarayıcılar (port scanner), sondaj aracı (probe tool), arama
motoru soyguncusu (search hijacker), koklayıcı (sniffer),
kandırıcı (spoofer), casus yazılım çerezleri (spyware
cookie), iz sürme çerezleri (tracking cookie), turta (PIE),
damlatıcı (trickler), savaş telefon çeviricileri (war
dialer) ve tavşanları (wabbit) saymak mümkündür. Bu
yazılımlar aralarındaki yakınlıklara ve ilişkilere göre
sınıflandırılmıştır. Yapılan bu sınıflandırma ise Şekil 2’de
verilmiştir. Sınıflandırılan bu güncel kötücül yazılım
türleri hakkında bilgiler ise aşağıda alt başlıklar
halinde özetlenmiştir.
Var olan bütün kötücül yazılımları bu şekilde bir araya
getirilerek sınıflandırılması resmin tamamını görmek
ve eksiksiz bir güvenlik alt yapısı kurmak bakımından
önemlidir.
3.1. Reklâm Yazılım (Adware)
Reklâm yazılımın kötücül yazılım olması şart değildir,
fakat bu tür yazılımlar, bir bedava veya paylaşımlı
127

G. Canbek ve Ş. Sağıroğlu

Kötücül ve Casus Yazılımlar: Kapsamlı Bir Araştırma

ve/veya “Program Ekle/Kaldır” bölümüne eklerler. İşte
püsküllü bela yazılımın en tipik belirtisi, programı
diğer sıradan programlarda olduğu gibi otomatik olarak
bilgisayardan kaldıracak bir yöntemin kasten sunulmamasıdır.

Şekil 2. Sınıflandırılmış kötücül yazılımlar

(Classified

Malware)

yazılımdan (freeware veya shareware) beklenebilecek
reklâm anlayışının ötesinde yöntemler kullanırlar.
Normalde yazılımlarda kullanılan reklâmların, programlama maliyetini karşılamaya; kullanıcılara daha
düşük fiyat sunmaya ve programcılara yeni uygulamalar geliştirmesi ve yaptıkları uygulamaları idame
etme ve güncellemesi için cesaret vermeye yönelik
yararlı yönleri bulunmaktadır. Bu tür programlar reklamlarını, çıkıveren pencerelerde (pop-up window)
veya ekranda bir şeritte (banner, reklâm bandı) yer
alacak şekilde yapmaktadır. Kötücül yazılım olarak
nitelendirilen reklâm yazılımlar ise, kullanıcıya reklâm
yazılım ile beraber sunulan asıl programı çalıştırmasa
da devrede olan programlardır.
3.2. Parazit Yazılım (Parasiteware)
Parazit yazılım, üyelik (affiliate) yöntemi ile başka
firmaların ürünlerinin satılmasına aracılık ederek gelir
elde eden sitelerdeki iz sürme bağlantılarını silen reklâm
yazılımı türüdür. Bu davranış, üyelikle elde edilecek
komisyon veya kredilerini etkilediğinden, “parazit”
olarak nitelendirilmektedir. Kullanıcı açısından bakıldığında parazit yazılımlar, önemli bir güvenlik tehdidi
olarak görülmez.
3.3. Hırsız Yazılım (Thiefware)
İz sürme çerezlerinin üstüne yazarak veya İnternet tarayıcılarında o anki trafiği, yeni tarayıcı pencereleri açarak
farklı sitelere de yönlendiren ve bu şekilde üyelik komisyonlarını çalan uygulamalardır. Bunun yanında bu
tür yazılımlar, kullanıcının ziyaret etmekte olduğu sayfalara kendi bağlantılarını da ekleyebilmektedir [11].
3.4. Püsküllü Bela Yazılım (Pestware)
Reklâm yazılım türünde bir kötücül yazılımdır. Çoğunlukla ikiyüzlü üreticiler tarafından, kullanışlı bir program
olarak sunulan ve kurulması önerilen yazılımlardır.
Sisteme büyük zararlar vermeyen bu tür programlar,
bilgisayar kullanımı sırasında verdikleri rahatsızlıklarla “püsküllü bela” olarak adlandırılabilecek, can sıkıcı
bir hal alabilirler. Normalde bütün yazılım üreticileri,
kurulan ürünü daha fazla kullanmak istemeyen kişilerin, programı sistemlerinden çıkartabilmeleri için bir
program kaldırıcıyı (uninstaller) program menülerine
128

Püsküllü bela yazılımlar, müşteri çekmek amacıyla,
sistemde yer işgal eden işe yaramayan artık dosyaları
kolayca veya otomatik olarak temizleme, sistemin güvenliğini artırma, sistemin bilgi işleme gücünün etkinliğini geliştirme, eğlenceli oyunlar, çok özellikli İnternet
tarayıcı, daha ilginç fare işaretçi imgeleri ve ekran
koruyucuları ve daha iyi arama motoru sunma vaadinde
bulunmaktadırlar [1]. Bir dereceye kadar vaatlerini
yerine getirseler de; bu işe kendini adayan profesyonel
programların daha ilerisine gidemeyen bu programların
asıl amaçları, masaüstünüzde çeşitli şekillerde reklâmlar
çıkartabilmektir. Belki bu reklâmların bir zararı olmayacağı düşünülse de bu yazılımların CPU, bellek ve
bant genişliği gibi sistem kaynaklarını hoyratça kullandığı veya kullanım sırasında anormal sıkıntılarla günlük
çalışma verimliliğini olumsuz yönde etkilemektedir.
3.5. Tarayıcı Yardımcı Nesnesi (Browser Helper Object, BHO)
İnternet Gezgini (Internet Explorer) her açıldığında
otomatik olarak çalışan küçük programlar olarak
üretilen BHO’lar, genel olarak tarayıcıya diğer
yazılımlar tarafından yerleştirilir ve tipik olarak araç
çubuğu donatıları tarafından kurulur. Kötücül
amaçlarla yazılmış bir BHO nesnesi, İnternet
tarayıcısına kurularak o kullanıcıya ait İnternet’te
erişilen her bilgiyi toplayabilir ve kullanım verilerini
gizlice izleyebilir [11].
3.6. Uzaktan Yönetim Aracı

(Remote Administration

Tool, RAT)

Saldırgana, hedef makine çevrim içi olduğu zaman bu
makineye sınırsız erişim hakkı veren en tehlikeli kötücül yazılımlardan biridir. Saldırgan, bu araçları kullanarak dosya aktarımı, dosya ve programların eklenme
ve silme işlemleri, fare ve klavyeyi kontrol altına alma,
kullanıcıya yanıltıcı çeşitli sistem veya uygulama
mesajları gönderme gibi işlemleri kolaylıkla yapabilir.
Uzaktan yönetim araçları, özellikle şirketlerden bilgi
kaçırmak için oldukça sık kullanılan yaklaşımlardandır [5].
3.7. Ticari RAT (Commercial RAT)
Normalde uzaktan yönetim aracı olarak üretilen her
hangi bir ticari RAT programının, kullanıcının izni
veya bilgisi olmadan kötü amaçlarla kullanılmasıdır.
3.8. Bot Ağı (Botnet)
“Bot” terimi, bilgisayar teknik dilinde, özerk olarak
çalışan ve bir kullanıcı veya program için, bir insan
faaliyetini benzetmeye çalışan “yazılım robotlarının”
yerine kullanılmaktadır. Örneğin, birçok arama motorunun İnternet üzerindeki sayfaları ortaya çıkarmak
Gazi Üniv. Müh. Mim. Fak. Der. Cilt 22, No 1, 2007

Kötücül ve Casus Yazılımlar: Kapsamlı Bir Araştırma

amacıyla kullandığı ve web sayfalarını inceleyip sayfanın içerdiği bağlantılara yönelip diğer sayfaları tarayan örümcekler (spider) ve tırtıllar (crawler), en yaygın
bot’lar arasındadır [32]. Uzaktan yönetim yazılım türü
olan bot ağı (botnet), kötü niyetli kişiler tarafından
mesaj sağanağı (spam) göndermek, izinsiz daha fazla
casus yazılım kurmak gibi kötü amaçlara yönelik
kontrol altına aldıkları, bilgisayar solucanları ve Truva
atları gibi kötücül yazılımların çalıştırıldığı, ele geçirilmiş bilgisayarlardan oluşmaktadır.
3.9. Ağ taşkını (Flooder)
DoS hizmet aksattırma saldırılarına sebep olacak şekilde,
seri PING (Packet Internet Groper, Paket İnternet Yoklayıcı) veya SYN (eş zamanlama) paketi göndermek
gibi yöntemlerle, bir ağ bağlantısına veya makineye
kasten aşırı yük bindiren yazılımlar, sırası ile ölümüne
PING (Ping of Death) ve SYN ağ taşkını olarak
adlandırılmaktadır [19]. Bunun dışında sistem günlüğüne
(log) defalarca aynı kayıtların tekrarlanması ile günlüğün büyüklüğünü artırarak sistemlere zarar vermeye
çalışan mesaj taşkını saldırıları da bulunmaktadır [33].
3.10. Saldırgan ActiveX (Hostile ActiveX)
Genellikle kullanıcıların bilgisayarlarına kaçak indirme
ile (drive-by-download), İnternet Gezginine kurulan
yazılımlardır. Bu tür bir uygulama, sisteme bir kez
kurulunca, bilgisayar üzerinde normal bir program gibi,
genelde kullanıcıdan gizli olarak çalışabilir ya da diğer
kötücül yazılımları indirip, kurabilir. Bazı saldırgan
ActiveX yazılımları meşru ve imzalı ActiveX kontrollerinin adını kullanarak da, kötü niyetlerini saklayabilmektedirler [11].
3.11. Saldırgan Java (Hostile Java)
İnternet tarayıcıları, Java programını sarmalayan (encapsulate) ve yerel makineye erişimi önleyen bir sanal
makineye (virtual machine) sahiptir. Bir Java uygulamacığının (applet) arkasında yatmakta olan teori,
çalıştırılan uygulamacığın, büsbütün bir uygulama
olmasından ziyade; tıpkı ekran üzerinde gösterilen
yazı ve şekiller gibi bir içerik sunacak şekilde çalışmasıdır. Bu şekilde Java yazılımlarının sistem güvenliğini tehdit etmediği düşünülmekteydi. 2000 yılında,
bilinen bütün tarayıcıların aslında, bu “kum torbalarını” (sandbox) aşacak güvenlik açıklarına sahip olduğu
anlaşıldı [29]. Birçok güvenlik uzmanı bu durum
karşısında, ya Java seçeneğini etkisiz kılmayı ya da
daha ileri kum torbaları ve sanal makinelerle Java
uygulamalarını sarmalamayı önermektedir.

G. Canbek ve Ş. Sağıroğlu

bilmektedir. Bu tür betikler, içerdikleri kötücül niyet
açısından saldırgan betik olarak adlandırılmaktadır.
3.13. IRC Ele Geçirme Savaşı (IRC Takeover War)
IRC (Internet Relay Chat), popülerliliğini yitirmemiş
sohbet programlarından biridir. IRC savaşları uzun süre
IRC şebekesini rahatsız etmiştir. IRC şebekesinde
çalışmakta olan iki sunucu, bir birleri arasındaki
bağlantıyı kaybedince, her iki tarafta, kısaca “op”
olarak adlandırılan ve o kanalı idare eden kanal operatörlerinin sahip oldukları yetki ve konumlar korunmalıdır. Eğer oluşan kopma sırasında sunucuların herhangi birinde bir kullanıcı bulunmuyorsa; kanala o
sırada tekrar katılan insanlar, kanal operatörü konumunu kazanabilirler. Sunucular daha sonra birleşince
de asıl operatörler kanaldan atılabilir (kick out). Bu,
daha ileri saldırılar için iyi bir zemin sağlayabilir [34].
Verilen bu örnek dışında, IRC üzerinden yapılan her
türlü saldırıyı kolaylaştırmak amacıyla kullanılan tüm
araçlar, IRC savaşı olarak sınıflandırılmaktadır [5].
3.14. Nuker
Uygun şekilde yamalanmamış veya güvenlik duvarı
olmayan Windows işletim sistemli makinelere yapılan
WinNuke DoS saldırısı için kullanılan “nuke” terimi
(nuke: nükleer silah), şu an için çeşitli TCP/IP DoS
saldırılarının genel adı olarak da kullanılmaktadır [35].
Ticari yazılımların yasal olmayan biçimde dağıtıldığı
“warez” adı verilen bilgisayar dünyasında “Nuker”,
warez grubunun kurallara uymasını denetleyen kişilere verilen addır.
3.15. Paketleyici (Packer)
Bir prosesin içine bir dosyayı şifreleyerek sıkıştıran
yardımcı programlardır. Program çalıştırıldığında, bellekteki dosyayı kendiliğinden açan bir başlığı prosese
ekler [36]. Paketleyiciler, Truva atı geliştiricileri tarafından, çalışmalarının virüs korunma ürünleri tarafından saptanmasını önlemek için kullanılmaktadır.
3.16. Ciltçi (Binder)
Dosya yönetimi açısından ciltçi, Microsoft’un ciltçi
yazılımı gibi, türleri farklı da olabilecek birden fazla
dosyayı tek bir dosya haline getiren yazılımlardır.
Fakat ne yazık ki bu tip dosyaların içine Truva atları
gibi kötücül yazılımların da paketlenmesi mümkündür.
Bu yüzden Microsoft dâhil birçok yazılım üreticisi, bu
tip yazılımları üretmeyi bırakmışlardır [37].
3.17. Şifre Yakalayıcılar ve Şifre Soyguncular

3.12. Saldırgan Betik (Hostile Script)
.VBS, .WSH, .JS, .HTA, .JSE ve .VBE uzantılı metin
dosyalarından oluşan ve Microsoft WScript veya Microsoft Betikleme Konak Uygulaması (Microsoft Scripting
Host Application) tarafından yürütülen metin dosyaları,
istenmeyen faaliyetleri icra etmek amacıyla kullanılaGazi Üniv. Müh. Mim. Fak. Der. Cilt 22, No 1, 2007

(Password Capture and Password Hijacker)

Sistemde girilen şifreleri yakalayıp kaydetmeye yönelik
çalışan casus programlardır. Bu tür programlar konak
içinde çalışabileceği gibi ağ üzerindeki paketler içinde
hesap ve şifre bilgilerini saptayıp, elde edebilmektedirler [18].
129

G. Canbek ve Ş. Sağıroğlu

3.18. Şifre Kırıcılar (Password Cracker)
Kaba kuvvet ve sözlük tabanlı deneme yanılma yöntemlerini de içeren; bir şifreyi veya şifreli bir dosyanın
şifresini çözen araçlardır [38,39]. Şifre kırıcılar, güvenlik yöneticileri tarafından meşru bir biçimde, kullanıcılar tarafından tanımlanmış olan zayıf şifrelerin
bulunması ve bu şifrelerin değiştirilmesinin, daha güvenilir bir sistem oluşturmak için, kullanıcıdan talep
edilmesi için de kullanılabilmektedir [40].
3.19. Anahtar Üreticiler (Key Generator)
Yazılımların yasal olmayan yollarla kopyalanmasını
önleyerek, lisanslı yazılım kullanıma sevk etmek amacıyla oluşturulan anahtar (yazılım lisans numarası) tabanlı yazılım korumalarını, meşru anahtarlar üreterek
kıran araçlardır. Bu araçları kullanan kişiler, yazılımı
satın almadan kopyalayıp kurdukları programlardan,
yetkili kullanıcı gibi faydalanabilirler.
3.20. E-posta Bombalayıcı (E-mail Bomber)
Hedef kişinin e-posta gelen kutusunu (inbox), binlerce
e-posta ile bombardıman eden kötücül yazılımlardır.
Gönderilen e-postalardan, gönderen kaynağın bilgisini
elde etmek mümkün değildir [33].
3.21. Kitle Postacısı (Mass Mailer)
E-posta yolu ile virüs gönderen kötücül yazılımlardır.
1987’de yaşanan ilk CHRISTMA EXEC solucanı [41]
ve 1999 yaşanan Melissa virüsü, bu tür kötücül yazılımlarla yayılmıştır [42].
3.22. E-posta Hasatçısı (E-mail Harvester)
Mesaj sağanağı oluşturmak veya sazan avlamak isteyen
kötü niyetli kişiler için, insanların kendi kişisel bilgisayarlarında bulunan özel ve dış dünyaya yayılmamış
e-posta adreslerini elde etmek çok önemlidir. Bu sayede
çok sayıda gerçek kişiye erişmek mümkün olmaktadır.
E-posta adres hasatçıları, çeşitli yöntemlerle bilgisayarlarda sabit disklerde bulunan e-posta adreslerini
veya adres listelerini kullanıcıdan habersiz, bir sunucuya iletirler. Mimail virüsü bu amaçla hazırlanmış
hasatçılara bir örnektir. E-posta adres hasatçılarını tespit
etmek için daha önce hiç kullanılmamış bir “iz sürme” eposta adresi yem olarak kullanılabilir. Bu adrese gelen
ilk e-posta iletisini gönderen kişinin, e-posta adres
hasatçısı ile ilişkili olduğu iddia edilebilir [43].
3.23. Web Böcekleri (Web Bugs)
İz sürme böceği (tracking bug), piksel etiketi (pixel
tag), web feneri (web beacon) veya temiz GIF (clear
GIF) olarak da bilinen web böceği, HTML tabanlı bir
e-posta mesajını veya bir web sayfasını kimlerin, kaç
kez görüntülediği ve mesajla ne kadar süre ilgilendiği
gibi bilgileri elde etmek amacıyla kullanılan ilginç ve
sıradan kullanıcı tarafından pek bilinmeyen bir tekniktir.
Web böceği, saydam veya artalan renginde ve genelde
1x1 piksel boyutunda küçük bir resimdir. Bu resim,
130

Kötücül ve Casus Yazılımlar: Kapsamlı Bir Araştırma

mesajın içine gömülmediğinden, e-posta programının
mesaj penceresinde gösterilebilmesi için harici bir
adresten indirilmektedir. Resmin dosya olarak bulunduğu bu bağlantının hareketlerinin kaydını tutan web
sunucusu, mesajı okuyan kişinin IP adresini, resmin
gösterilme süresini ve buna benzer birçok bilgiyi elde
edebilmektedir [44]. Bu tür bir mesajı açan kişi, en
azından kendi e-posta adresinin geçerli ve kullanılan
bir adres olduğunu karşı tarafa ifşa etmektedir. Bu
şekilde ileride birçok mesaj aynı e-posta adresine
gönderilebilir.
Web sayfaları ve e-postalar dışında Microsoft Word,
Excel ve PowerPoint gibi ofis programı belgelerinde de
web böceği uyarlamasının gerçekleştirilmesi mümkündür
[45].
3.24. Aldatmaca (Hoax)
Kullanıcıları, olmayan bir şeyin varlığına ikna etmeyi
amaçlayan her türlü “numara”, aldatmaca olarak sınıflandırılmaktadır. Aldatmacanın en yaygın biçimde
gerçekleşen türü, aslında olmayan bir virüs ya da kötücül yazılım hakkında insanları uyaran mesaj sağanaklarıdır. Bunun dışında inanılması zor hayali olaylar,
dini veya insani konular içeren çeşitli aldatmaca
mesajları ve ünlü veya önemli kişilerden geliyormuş
gibi gönderilen mesajlar, sık sık kullanıcılara iletilmektedir [ 46 ]. Bir mesajın aldatmaca olduğunun
farkına varamayan kişiler, mesajı yardımcı olmak
amacıyla başka kişilere de ileterek, aldatmacanın daha
da fazla yayılmasına alet olurlar. Bu tip aldatmacalar,
gereksiz İnternet trafiğine ve zaman kaybına yol
açmaktadır. Bunun dışında örneğin önemli bir işletim
sistemi dosyasını, zararlı bir dosya gibi gösteren
aldatmacaya inanan kişi, belirtilen dosyayı silerse
sistemin tamamen çalışmamasına neden olabilmektedir.
Bu yüzden, aldatmaca türünde mesajları hiç dikkate
almamak yerinde bir davranış olacaktır [47].
3.25. Sazan Avlama (Phishing)
Dilimizde kullanılmak amacıyla “sazan avlama” olarak
bir karşılık önerilen phishing, kimlik hırsızlığı (identity
theft) adı verilen banka hesap numaraları, kredi kartı
numaraları gibi kişisel bilgilerin, banka gibi resmi bir
kurumdan gerçekten gönderilen resmi bir mesaj gibi
gözüken e-postalarla kişilerden elde edilmesidir. Sosyal
mühendisliğin bir uygulama alanı olan bu tür sahte epostalarını alan kişi, istenilen gizli bilgileri göndererek, bu bilgilerin kötü niyetli üçüncü şahısların eline
geçmesine ve akabinde oluşabilecek zararlara maruz
kalınmasına neden olacaktır [ 48 ]. Phishing için
İngilizce “password harvesting fishing”in (şifre hasadı
avcılığının) bir kısaltması olduğu ya da 1980’de ilk
kez psikolojik teknikler kullanarak kredi kartı bilgilerini
elde eden Brien Phish’e bir atıf olduğu belirtmektedir.
Amerika’da 57 milyon insanın farklı teknikler kullanılarak sazan avlamaya maruz kaldığı ve sazan avlama
sebebi ile 2003 yılında 500 milyon $’lık bir kayıp
ortaya çıktığı rapor edilmiştir [49].

Gazi Üniv. Müh. Mim. Fak. Der. Cilt 22, No 1, 2007

Kötücül ve Casus Yazılımlar: Kapsamlı Bir Araştırma

Şekil 3. Örnek bir sazan avlama e-postası

G. Canbek ve Ş. Sağıroğlu

(An e-mail

example for phishing)

Şekil 3’te bir örneği gösterilen e-posta’ya benzer birçok
mesaj, bugünlerde ülkemizde de insanlara gönderilmektedir [50]. Örnek e-posta’da, varolan hiç bir bankayı ima etmemek adına burada “Abidayı” olarak
isimlendirilen bir bankadan gelen mesajda, gönderilen
kişinin hesabına bir para havalesinin yapıldığı “müjdeleniyor”. Kurbandan bu havaleyi kabul edip etmediğini, bankanın resmi İnternet adresinden girerek doğrulaması isteniyor.
Bu işlem için kurbana verilen adres (www.abidayibank.com.tr/
havale_kabul_red.html) ise, gerçekte bankanın resmi internet sitesinde var olmayan bir sayfayı işaret etmektedir.
Bu bağlantıyı kullanan kişi sayfaya erişimde hata olduğuna dair bir uyarı alacaktır. Mesajda ek olarak verilen ve bahse konu bankanın sunucusunun değil de
sazan avlamaya çıkan kötü niyetli kişinin sunucunun
bulunduğu adres tuzak olarak verilmektedir. Bu adres,
bölge adı şeklinde değil de, IP numarası (http://172.84.
130.29) şeklinde, rakamlarla veriliyor. Burayı bankanın
resmi bir adresi olarak algılayıp belirtilen adrese
giden kişi, hesap bilgileri ve şifrelerini, korsanın daha
önce hazırladığı sahte banka sayfasından, korsana
bizzat kendi elleriyle verebilmektedir.
Mesajın, sazan avlama amacıyla kullanıldığını gösteren
bu teknik bilgi dışında, aslında mesajın kendisi biraz
dikkatlice incelendiğinde, mesajın kötü bir amaç için
hazırlandığını gösteren birçok husus göze çarpmaktadır.
Öncelikle kullanılan dil, profesyonel bir bankanın resmi
üslubundan uzak dışındadır. Dilbilgisi ve noktalama
hataları bulunan ve en önemlisi, mesajın gönderildiği
kişinin tam adı yerine “Sayın Abidayı Bank Müşterisi”
şeklinde genel bir ifade kullanılmaktadır.
Bu tür e-postalara karşı kullanıcılar bilinçli ve uyanık
olmalıdır. Sazan avlamak isteyen kişilerin attıkları oltaya
yem olunmamalı ve hiç bir şekilde kişisel bilgileri bu
yolla isteyen mesajların söyledikleri yapılmamalıdır.
Sazan avlamaya yönelik e-postalar, ilgili bankalara
gönderilerek bankaların gerekli tedbirleri alması ve
diğer müşterilerini bilinçlendirmesi sağlanmalıdır [1].
3.26. Web Sahtekârlığı ve Dolandırıcılığı

3.27. Telefon Kırma (Phreaking, Phone Breaking)
1960’lı yıllardan beri elektronik yöntemlerle uygulanan
telefon kırma, telefon dinleme, bedava telefon görüşmesi
yapma amacıyla veya telefon şebeke ve santrallerine
saldırı yapmak amacıyla, ses kartı ve modem kartı gibi
donanımları kullanılan araçlara verilen addır [52,53].
3.28. Port Tarayıcılar (Port Scanner)
Herhangi birinin bir port’u dinleyip dinlemediğini
görmek amacı ile bir makine üzerinde tanımlı olan 65
536 adet port’un hepsini otomatik olarak sınayan araçlardır [5]. Bu araçlar, önlem almayan sistemlere sızmak
veya sistemden bilgi kaçırmak için kullanılabilmektedir.

(Web Scam

and Fraud)

İnternet üzerinden veya e-posta ile yapılan bir dolandırıcılık türüdür. Genellikle İngilizce olarak yazılmaGazi Üniv. Müh. Mim. Fak. Der. Cilt 22, No 1, 2007

sına karşın ileride ülkemizde de bu tür sahtekârlıklara
rastlanacağı tahmin edilmektedir. Kişileri maddi veya
manevi zararlara uğratacak türde etkileri olan ve
İnternet üzerinde yapılan girişimler web sahtekârlığı
olarak adlandırılmaktadır. Nijerya yatırımı (Nigerian
investment), saadet zinciri ya da piramit entrikası
(pyramid schemes) ve mektup zinciri (chain letters) en
sık rastlanan web sahtekârlıklarındandır. Ülkemizde de
örneklerine rastlanan mektup zinciri, gönderilen kişiye
maddi zarara uğratmaz; fakat bu kişi aldığı mesajı
örneğin 10 kişiye göndermezse pek yakında kötü bir
felakete uğrayacağı şeklinde korkutularak zincirin devamı sağlanır. Bu tür mesajlar hiçbir şekilde ciddiye
alınmamalıdır. Nijerya yatırımı türünden web sahtekârlığında, mesajın gönderildiği kişiden Nijerya gibi
Afrika ülkelerinde bulunan bir bankada var olduğu
söylenen yüklü bir miktardaki paranın dışarıya transferine yardım edilmesi istenmektedir. Bu yardım karşılığında kendisine yüklü miktarda bir pay verileceği
belirtilir. Mesajı alan kişiden kendi ülkesinden kendisinin sahip olduğu bir banka hesap numarasını, mesajı
gönderen ve kendisini önemli biri veya bir hükümet
görevlisi olarak tanıtan kişiye iletmesi talep edilir.
Buna inanan kişi transfere aracılık etmek istediğinde
işlemin tamamlanması için kendisinden işlemin yapılabilmesi için yüksek miktarda ücret talep edilir ve
nihayetinde kurban binlerce dolar zarar edebilir. Saadet zinciri ise kişilerin zincirde var olan bir kişinin
altına belirli bir ücret ödeyerek üye olduğu ve üye
olduktan sonra kendisine dâhil olacak üyeler getirdiği
sistemlerdir. Üyelerin piramidin üstündeki kişilere ev,
araba, dizüstü bilgisayar gibi mallar aldırmaya yarayan
sistemler bu tür saadet zincirlerine örnektir. Bunların
dışında deniz aşırı piyango veya bahis konularında, iş
bulma, evden para kazanma konularında, define arama
konularında, yardım ve bağış konularında ve geleceği
görme gibi mistik konularda kişileri zarara uğratabilecek
web sahtekârlıkları da bulunmaktadır. Kullanıcılar,
çabuk zenginlik, şöhret veya başarı vadeden bu tür
mesajları hiçbir şekilde ciddiye almamalıdır [51].

3.29. Sondaj Aracı (Probe Tool)
Olası korunmasızlıkları aramak amacıyla başka bir
sistemi araştıran araçlardır. Sondaj araçları, güvenlik
131

G. Canbek ve Ş. Sağıroğlu

durumlarını desteklemek isteyen güvenlik yöneticileri
tarafından meşru bir biçimde kullanılabileceği gibi;
bir sisteme ne tür bir saldırı yapılabileceğini araştırmak isteyen saldırganlar tarafından da kötü amaçlarla
kullanılabilir. Bu tür araçlara örnek olarak NT Güvenlik
Tarayıcı (NT Security Scanner) verilebilir.
3.30. Arama Motoru Soyguncusu (Search Hijacker)
İnternet tarayıcıların varsayılan arama motoru ayarlarını
değiştirmek amacıyla hazırlanan kötücül yazılımlardır.
Bu şekilde arama yapmak isteyen kullanıcının sorguları
veya olmayan veyahut yanlış girilen bir adres sonucu
açılacak, varsayılan arama sayfası, başka bir siteye
yönlendirilmektedir.
3.31. Koklayıcı (Sniffer)
Bir ağ üzerindeki IP paketlerini “koklamak” için kullanılan donanım ve yazılımlar, koklayıcı olarak adlandırılmaktadır. Koklayıcı yazılım veya donanım, bütün
paketleri dinleyen ayrımsız kipe (promiscuous mod)
geçerek bütün ağ trafiğini dinler ve kaydeder. Bu
paketler içinde yer alan şifre bilgileri gibi önemli
bilgiler, paket içeriği taranarak elde edilebilir. Ağ üzerinde kullanılan aktif ağ cihazları, paketleri sadece
ulaşılması istenen adrese yönlendirerek, koklayıcıların
paketleri elde etmesinin önüne geçebilmektedir. UNIX
sistemlerinde ifconfig komutunun çıktısında PROMISC
bayrağı bulunuyorsa sistemde koklama yapılıyor demektir [54].
3.32. Kandırıcı (Spoofer)
Kandırıcılar, saldırganın IP adreslerinin sahtelerini
üretmek (IP kandırma, IP spoofing) amacıyla kullanılır. Şirinler (Smurf, çizgi film) ve Fraggle (Muppet
şov’daki yaratıklara verilen ad) saldırıları, bugünlerde
kullanılan kandırma saldırılarının en başında gelenleridir. Saldırılmak istenen hedef makinenin adresi, paketi
gönderen adres olarak yazıldığı bir sahte paketin, bir
yayın (broadcast) adresine gönderilmesi ile bu saldırılar başlatılır. Yayın bölgesinde var olan bütün makineler hedef makineye cevap paketlerini gönderir. Bu
da hedef makinenin İnternet bağlantısına aşırı yük
bindirir. IP kandırıcı dışında, başka isimle e-posta mesajı göndermeye yarayan e-posta kandırıcı ve bir web
sitesinin sahtesinin yayınlanmasıyla yapılan web kandırıcı yöntemleri de bulunmaktadır [20].
3.33. Casus Yazılım Çerezleri (Spyware Cookie)
Sitelerin İnternet üzerinde daha kullanışlı bir hizmet
vermek amacıyla kullandıkları çerezler, kötü amaçlara
da hizmet verebilmektedir. Kişisel kullanıcı bilgilerinin
elde edilmesi ve paylaşılması amacıyla bu çerezler
kullanılabilmektedir.
3.34. İz Sürme Çerezleri (Tracking Cookie)
Bir kullanıcının İnternet üzerinde gezinme geçmişini
izlemek amacıyla, iki veya daha fazla web sayfasında
132

Kötücül ve Casus Yazılımlar: Kapsamlı Bir Araştırma

paylaşılan çerezler iz sürme çerezleri olarak adlandırılmaktadır [55].
3.35. Turta (PIE)
PIE (Persistent Identification Element, İnatçı Kimlik
Elemanı) olarak adlandırılan yapılar, birçok tarayıcı ve
karşı casus yazılımların iz sürme çerezlerini engellemeleri sonucunda ortaya çıkan arayışın son örneklerinden biridir. Hali hazırda kullanılan bu yöntemlerin
başında, Macromedia Flash MX uygulamasının yerel
paylaşılan nesneleri (local shared objects) gelmektedir.
Flash canlandırmaları son zamanlarda web sayfalarında oldukça yaygın bir şekilde kullanılmaktadır. Bu tür
canlandırmaları oynatabilen programlar arasında Macromedia Flash Player, Mart 2005’e göre % 98 ile birinci
sırada bulunmaktadır [56]. Flash biçeminde bir reklâm
içeren bir web sayfası, bir çerez gibi işlev gören SOL
uzantılı bir dosyayı genellikle “\ Documents and Settings
\ {kullanıcı_adı} \ Application Data \ Macromedia
\ Flash Player \” klasöründe alt klasörlerin altında
tutmaktadır. İşte bu dosyaların incelenmesiyle, kullanıcıların İnternet’te gezinme alışkanlıkları rahatlıkla
izlenebilmektedir.
3.36. Damlatıcı (Trickler)
Otomatik yazılım indirme tekniklerini kullanan bu casus
yazılım, arka planda gizli ve çok yavaş bir şekilde
(damla damla) bir yazılımın, hedef bilgisayara indirilmesini ve indirilen bu yazılımın kullanıcının haberi
olmadan kurulmasını sağlar. Damlatıcılar, bir casus
yazılımın bilgisayara sessizce kurulumuna olanak sağladığı gibi; kullanıcı o casus yazılıma ait bazı bileşenleri, karşı casus yazılımlar kullanarak veya bizzat
silerek kaldırdığında, eksik öğeleri tekrar indirerek
casus yazılımın bilgisayar kayıtlarının sürdürmesine
de yol açması açısından tehlikeli yapılardır.
3.37. Savaş Telefon Çeviricileri (War Dialer)
Hayalet program telefon çevirme (demon-dialing) ve
taşıyıcı tarama (carrier-scanning) olarak da adlandırılan
savaş telefon çeviricileri, 1983’de yapılan “Savaş
Oyunları” (War Games) filmi ile popülerlik kazanmıştır
[57]. Bu türde bir aralıktaki telefon numaraları çevrilir
ve çağrıyı otomatik olarak cevaplayan bir makine
aranır. Birçok kuruluşun bu tür çağrıları cevaplaması
için kullandığı modem takılı makineleri bulunmaktadır.
Bu makinelere yapılacak saldırılar bu araçlarla saptanmaktadır [18].
3.38. Tavşanlar (Wabbit)
Virüs ve solucanlar dışında daha az yaygın olan “tavşanlar”, kendi kendine çoğalan diğer bir tür kötücül
yazılım türüdür [ 58 ]. Virüsler gibi konak program
veya belgelerine bulaşmazlar ve solucanlar gibi diğer
bilgisayarlara yayılmak için ağ yeteneklerini kullanmazlar. UNIX komutu “fork” ile çok miktarda proses
üreten “fork bombası” en basit wabbit örneğidir [59].
Gazi Üniv. Müh. Mim. Fak. Der. Cilt 22, No 1, 2007

Kötücül ve Casus Yazılımlar: Kapsamlı Bir Araştırma

İngilizce önerilen isim, “Buggs Bunny” çizgi filminde,
Elmur Fudd adındaki tavşanı avlamaya çalışan çizgi
roman kahramanının, tavşanı (rabbit) söyleme şeklinden gelmektedir. Doğada bulunan tavşanlar gibi, bu
kötücül yazılımlar da hızlı bir şekilde çoğalma yeteneğine sahiptir.
4. SONUÇLAR VE DEĞERLENDİRMELER
(RESULTS and CONCLUSIONS)

Bu çalışmada, bilgi ve bilgisayar güvenliğini tehlikeye
sokan kötücül ve casus yazılımlar kapsamlı olarak
araştırılmış, incelenmiş, sınıflandırılmış ve karşılaşılabilecek tehlikeler göz önüne serilmiştir.
Literatür incelendiğinde, kötücül ve casus yazılımlar
üzerine böyle kapsamlı bir çalışmanın ilk kez yapılmış
olması, magazinsel ve ticari bilgilerin dışında bu konunun akademik gündeme taşınması açısından da önem
arz etmektedir.
Bilgisayar kullanıcılarının karşılaşabilecekleri tehlike
ve tehdidin boyutlarını ayrıntılı bir biçimde sunmak,
bu çalışmanın diğer bir önemli katkısı olarak değerlendirilmektedir.
İnceleme sonucunda; bilginin ve teknolojinin iç içe
olduğu, baş döndürücü bir hızda gelişen elektronik
ortamlarda, her zaman yanı başımızda olacak bilişim
korsanları gibi kötü niyetli kişilerin ve sistemlerin
açığını bulma da, bu açıkları kullanıp sistemlere izinsiz
erişmede, sistemlere ve sistemi kullanan kişilere, kişisel
veya kurumsal zarar vermede hemen hemen her yolu
denemeye çalıştıkları tespit edilmiştir. Bu saldırılara
ve tehditlere karşı tedbir alınabilmesi için, bu tür
yazılımların ve kullandıkları yöntemlerin sürekli olarak
incelenmesi gerektiği, elde edilen bulgular arasındadır.
Dünyada ve ülkemizde kötücül ve casus yazılımların
yaygın olarak kullanımda olduğu; fakat kullanıcıların
bu tehlike ve tehditlerinden çoğunlukla haberdar olmadığı anlaşılmıştır. Kişisel veya kuramsal her hangi
bir zararla karşılaşılmaması için, konuya gereken önemin
verilmesi, bilgi birikiminin arttırılması, hassasiyet
gösterilmesi ve gereken önlemlerin alınması gerekmektedir.
Bu çalışmada, sahip oldukları karakteristiklerinin,
kullanım amaçlarının, var olan çeşitlerinin ve kullandıkları yöntemlerin özetlendiği en genel kötücül
yazılımlar arasında yer alan; virüsler, solucanlar, Truva
atları, arka kapılar, mesaj sağanakları, kök kullanıcı
takımları, telefon çeviriciler, korunmasızlık sömürücüleri,
klavye dinleme sistemleri, tarayıcı soyma ve casus
yazılımlar ile beraber bir araya getirilerek sunulan, çoğu
yeni, 38 kötücül yazılım genel olarak değerlendirildiğinde;
• Ana ve yaygın bir şekilde bilinen kötücül yazılımların dışında; reklâm, parazit, hırsız, püsküllü bela
yazılım, tarayıcı yardımcı nesnesi, uzaktan yönetim aracı,
ticari RAT, bot ağı, ağ taşkını, saldırgan ActiveX,
Java ve betik, IRC ele geçirme savaşı, nuker, paketleGazi Üniv. Müh. Mim. Fak. Der. Cilt 22, No 1, 2007

G. Canbek ve Ş. Sağıroğlu

yici, ciltçi, şifre yakalayıcılar - soyguncular, şifre
kırıcılar, anahtar üreticiler, e-posta bombardımanı, kitle
postacısı, adres hasatçı, web böcekleri, aldatmaca, sazan
avlama, web sahtekârlığı - dolandırıcılığı, telefon kırma,
port tarayıcılar, sondaj aracı, arama motoru soyguncusu,
koklayıcı, kandırıcı, casus yazılım ve iz sürme çerezleri, turta, damlatıcı, savaş telefon çeviricileri ve tavşanlar adı altında ve her biri farklı amaçlara yönelik
değişik yöntemler kullanan çok çeşitli kötücül yazılımın var olduğu,
• Teknolojik olarak korunma teknikleri artarken tehditlerde de artış olduğu,
• Kötücül yazılımların teknolojik yenilikleri sıkı bir
şekilde takip ederek hızla şekil değiştirdiği,
• Çoğunlukla, insanların bilgisizliklerinden, tecrübesizliklerinden ve zaaflarından faydalanıldığı,
• Kullanıcıların akıllarına bile gelmeyecek birçok
masumane yaklaşımların kullanıldığı,
• Bilgisayar teknolojilerinde var olan açıklardan
faydalanmanın yanında genelde göz ardı edilen sosyal
mühendislik yaklaşımlarına da çok sık başvurulduğu,
• Web teknolojilerinin, bu yazılımların çok kısa sürede
ve kolayca yayılmasına ve yaygınlaşmasına olanak verdiği,
• Bir sistemin ne kadar karmaşık ya da ne kadar fazla
özelliğe sahipse, o kadar hata kipine ve güvenlik zayıflığına sahip olacağı,
• Kullanıcıların bilgisayar kullanma alışkanlıklarından,
İnternet gezinme geçmişini incelemeye, mevcut port
açıklarını tespit etmeye, işletim sistemi ve program
korunmasızlık açıklarından yararlanmaya, önemli
kritik ve kişisel bilgileri kötü niyetli kişilere göndermeye, bilgisayar sisteminde fark edilmeden ve iz bırakmadan çalışmaya, kullanıcı bilgisizlik ve zaaflarından faydalanmaya, kullanılan şifrelerin kırılmasına ve
yakalanmasına, kendilerini farklı yazılımlar içerisinde
saklayarak kötücül ve casus yazılım tarayıcıları ve
koruma programlarını atlatmaya, hatta bu yazılımları
devre dışı bırakmaya, bant genişliği, işlemci gibi sistem
kaynaklarını fark ettirmeden dışarının kullanımına
açmaya kadar birçok yöntem kullandıkları,
• Bilgisayar sistemlerine çeşitli yollarla kurulan, sisteme
gizlice yerleşen, varlığını kullanıcıya fark ettirmeden
çalışan ve sistem hakkında her türlü bilgiyi saldırganlara hızlıca aktaran (mesela e-posta kullanarak) casus
yazılımların, kişisel gizliliği çiğneyerek kimlik hırsızlığına neden oldukları,
• Bilgi ve bilgisayar güvenliği konusunda güvenilir
sistemler oluşturmak için bu tür yazılımların sürekli
olarak takip edilmesi ve gerekli tedbirlerin kısa sürede
alınması gerekliliği
tespit edilmiştir.
Kötücül yazılımların geleceği genel olarak değerlendirildiğinde aşağıdaki konular ön plana çıkmaktadır:
• Kötücül yazılımların önemli bir süre önemli bir
güvenlik konusu olarak kalacağı düşünülmektedir. Sonuç
133

G. Canbek ve Ş. Sağıroğlu

olarak, kötücül yazılım üreticileri, bilgisayar kullanıcılarından her zaman iki adım önde olacaktır [43].
• Sistemlere zarar vermekten çok, sistemleri her zaman
potansiyel kullanımlar için elde tutacak ve kullanıcıları
kuşkulandırmayacak, arka kapı ve uzaktan erişim araçları gibi kötücül yazılımlar ağırlık kazanacaktır [60].
• Farklı kötücül yazılım karakteristiklerinin bir araya
getirilerek harmanlanmasından oluşan bileşim kötücül
yazılımlar (combo/combination malware) da artış yaşanabilecektir. Bu tür kötücül yazılımlar daha hızlı yayılabilecek ve daha fazla zarara yol açabilecektir [61].

Kötücül ve Casus Yazılımlar: Kapsamlı Bir Araştırma

• Kullanıcı haklarının asgari seviyede tutulması,
• Sistemlerde ihtiyaç duyulmayan servis ve programların kapatılması veya kaldırılması gibi hayat kurtaran
yaklaşımların kullanılması,
• Bilgi ve bilgisayar güvenliğinin sadece yazılım ve
donanım ile sağlanamayacağının farkında olunması,
• İnsan faktörünün devreye girdiği sosyal mühendisliğin hiç bir şekilde göz ardı edilmemesi,
• Kişisel olduğu kadar kurumsal yaklaşımların da
dikkate alınması,

• Code Red ile beraber, 4. kuşak kötücül yazılımların
ilgi alanı diz üstü bilgisayarlara doğru kaymaktadır.
İleride kötücül yazılımların diz üstü bilgisayarların
güvenlik açıklarını hedef alacak çok yönlü uygulamaları görülebilecektir [2]. Birçok işyeri için diz üstü
bilgisayarlar, çözülmeyi bekleyen önemli bir kötücül
yazılım sorunudur.

• Bilgi ve bilgisayar güvenliği konusunda, işyerlerinde
etkin bir şekilde görev alacak profesyonellerin yetiştirilmesi ve istihdam edilmesi,

• Mesaj sağanakları (spam), bir süre daha para kazanmak isteyen bilgisayar meraklılarının ilgisini çekecektir.

• Mutlak surette, güncel virüs korunma programlarının kullanılması,

• Mali kazanç olanaklarının arttığı ve teknik imkânların geliştiği bir ortamda, daha da az bilgi ve tecrübeye
ihtiyaç duyacak kötücül yazılım yazarlarının artacağı
düşünülmektedir. Dolayısıyla, kötücül yazılımlar gerek
miktar gerekse kapsam bakımından daha da artmaktadır.
• Kendi kendini kontrol eden, kendini yeniden oluşturan
ve kötücül yazılım tarayıcılarına karşı aktif savunma
yapan, daha müzmin kötücül yazılım türlerinin ortaya
çıkacağı ön görülmektedir [62].
• Kötücül yazılımlara karşı, saptamadan çok önleme
konusuna ağırlık veren bir savunma anlayışının etkin
bir şekilde geliştirilmesi ve sürdürülmesi gerekmektedir.
Saptama konusunda da sezgisel yaklaşımlar geliştirilmelidir.
Bu inceleme çalışmasının amacı, her ne kadar en tehlikeli sanal dünya tehditlerinden olan kötücül ve casus
yazılımların bir arada gözden geçirilmesi olsa da; bu
tehditlere yönelik korunma yaklaşımları da gözden
geçirilmiştir [1,5–7,9,29,37,43,45,63]. Bu çerçevede;
kötücül ve casus yazılımlarla ilgili karşılaşılabilecek
tehdit, tehlike ve riski en aza indirgemek için;
• Konu hakkında bilgi birikimi ve deneyimlerin artırılması,
• İşletim sistemi ve programlara ait güvenlik ve sistem
güncellemeleri ve yamalarının düzenli bir şekilde yapılması ve bu yapıların en güncel olanlarının kullanılması,
• Korunma yaklaşımlarının belirlenmesi ve uygulanması,
• Güvenlik politikaları geliştirerek bunların uygulanmasının sağlanması ve takibinin yapılması,
• Bu politikaların yeni koşul ve uygulama sonuçlarına
göre sürekli gözden geçirilip iyileştirilmesi ve geliştirilmesi,
• Bu politikalar arasında kullanıcı parolalarının oluşturulma kurallarının belirlenmesi ve uygulanması,
• Parolaların düzenli bir şekilde değiştirilmesinin sağlanması,

134

• Mevcut personelin eğitilmesi,
• Kötücül yazılım korunma ve tarama programlarının
geliştirilmesi ve kullanıcılar tarafından düzenli ve en
güncel hali ile kullanılması,

• Güvenlik duvarları ile sistem güvenliğinin sıkılaştırılması,
• Saldırı tespit sistemleri kullanılması,
• Mesaj sağanağı (spam) temizleyici veya uyarıcı
yazılımların kullanılması,
gerekmektedir.
Bunun yanında, ülkemize özel olarak; bu tür konuların
magazinden ziyade akademik çevrelerde de konuşuyor,
tartışılıyor ve üzerinde çalışılıyor olması gereklidir. Bunun
için;
• Konuyla ilgili olarak ülkemizde gündem oluşturulması,
• Üniversitelerimizde konu ile ilgili araştırmaların
yapılması,
• Lisans seviyelerinde bilgi ve bilgisayar güvenliği
derslerinin açılması,
• Bilgi güvenliği konularına üniversite öğrencilerin
ilgisinin arttırılması, ya da en azından enformatik
derslerinde mutlaka konunun ele alınması,
• Lisansüstü seviyede konuyla ilgili dersler açılması,
araştırma ödevleri ve uygulamalar geliştirilmesi,
• Ürün ve çözümler üretecek bilgi ve bilgisayar güvenlik firmalarının, yeni güvenlik yazılımları geliştirmelerine özel teşvikler verilmesi
gerekmektedir.
Bilgisayar, internet ve bilgisayar ağlarının her geçen
gün arttığı ve hayatımızı gün geçtikçe daha da fazla
etkileyen, değiştiren ve yönlendiren sanal dünyanın
getirilerinin, faydalarının, kazanımlarının ve olumlu
yönlerinin yanında; eğer dikkat edilmez ise, kişisel ve
kurumsal işleyişi sekteye uğratacağı, verimliliği
düşüreceği, büyük boyutlarda zararlara yol açacağı,
Gazi Üniv. Müh. Mim. Fak. Der. Cilt 22, No 1, 2007

Kötücül ve Casus Yazılımlar: Kapsamlı Bir Araştırma

hatta çok ciddi yerel veya küresel bir kargaşaya neden
olabileceği değerlendirilmektedir.
Sonuç olarak her bilgisayar kullanıcısının;
• İster işyerinde ve/veya evinde, isterse internet kafelerde
olsun, sanal dünyanın tehditlerinin her zaman farkında
olması,
• Konu ile ilgili bilgi birikimini arttırması,
• Gündemi takip edip bilgilerini güncellemesi,
Kullanmış olduğu güvenlik sistem ve yazılımlarını
düzenli olarak güncellemesi,
• Güvenlik politikaları oluşturup uygulanması,
• Her zaman uyanık olması ve olumsuz veya istenilmeyen bir durumla karşılaşınca alabileceği karşı
tedbirleri önceden belirlemesi ve
• Güvenlik yaşam döngüsünün uygulanması,
gerekmektedir.
Aynı zamanda, bu çalışmanın, kötücül ve casus yazılımlar hakkında ciddi bilgi eksikliğini gidereceği, akademik camiada gündem oluşturacağı, ileride bu konuda
yapılacak çalışmalara da ışık tutacağı değerlendirilmektedir.
TEŞEKKÜR (ACKNOWLEGEMENT)
Bu çalışma, Gazi Üniversitesi BAP tarafından desteklenen “Bilgi ve Bilgisayar Güvenliği İçin Zeki
Yazılımlar Geliştirme” 06/2005–44 no’lu Gazi
Üniversitesi Bilimsel Araştırma Projeleri kapsamında
yapılmıştır. Yazarlar, Gazi Üniversitesi BAP Başkanlığı’na teşekkür eder.
KAYNAKLAR (REFERENCES)
1. Canbek, G., Klavye Dinleme ve Önleme Sistemleri
Analiz, Tasarım ve Geliştirme, Yüksek Lisans
Tezi, Gazi Üniversitesi, Fen Bilimleri Enstitüsü,
13, 31-32, 43, 50, 58, 154, Eylül 2005.
2. Heiser, J. G., Understanding Today’s Malware,
Information Security Technical Report. Vol. 9, No.
2, 47-64, April-June 2004.
3. Calder, A., Watkins, S., It Governance: A Manager's Guide to Data Security & BS 7799/ISO
17799, Kogan Page, 14, 163, September 1, 2003.
4. Thompson, R., The Four Ages of Malware,
Infosecurity Today, 47-48, March/April, 2005.
5. Grimes, R. A., Malicious Mobile Code, O'Reilly, 3,
201-203, 226-228, 238-244, 467-468, August 1, 2001.
6. İnternet: How Bad Is The Malware Problem?,
http://searchsmb.techtarget.com/sDefinition/0.sid4
4_gci991471.00.html, Eylül 2005.
7. İnternet: 2005 CSI/FBI Computer Crime and
Security Survey,

Gazi Üniv. Müh. Mim. Fak. Der. Cilt 22, No 1, 2007

G. Canbek ve Ş. Sağıroğlu

http://www.gocsi.com/forms/fbi/csi_fbi_survey.jh
tml , Computer Security Institute, Kasım 2005.
8. İnternet: Spyware and Increasing Security RisksProactive Protection for fhe Enterprise Client,
http://enterprisesecurity.symantec.com/content/we
bcastinfo.cfm?webcastid=146, Kasım 2005.
9. İnternet: Symantec, Symantec Internet Security
Threat Report, 2005,
http://ses.symantec.com/WP000ITR8, Kasım 2005.
10. Peikari, C., Fogie, S., Maximum Wireless Security,
Sams Publishing, 153, 164, December 18, 2002.
11. Skoudis, E., Malware: Fighting Malicious Code,
Prentice Hall PTR, 13, 96, 123-125, 149-151, 179,
November 7, 2003.
12. İnternet: Symantec Security Response - W95.CIH,
http://www.symantec.com/avcenter/venc/data/cih.
html , Ekim 2005.
13. Mohay, G., Collie, B., Vel, O., McKemmish, R.,
Anderson, A., Computer and Intrusion Forensics,
Artech House, 236, April 1, 2003.
14. Gustin, J., Cyber Terrorism, Marcel Dekker, 2627, October 15, 2003.
15. Russell, D., Gangemi, Sr. G.T., Computer
Security Basics, O'Reilly, 82, July 1, 1991.
16. Thompson, D. P., The Trojan War: Literature
and Legends from the Bronze Age to the
Present, McFarland & Company, 33, January 6, 2004.
17. İnternet: Trojan Programs, VirusList,
http://www.viruslist.com/en/virusesdescribed?cha
pter=152540521 , Eylül 2005.
18. Hansen, J. B., Young, S., The Hacker's Handbook,
CRC Press, 72-74, 126, 530, 714, November 24,
2003.
19. Conway, R., Cordingley, J., Code Hacking: A
Developer's Guide to Network Security, Charles
River Media, 55-56, 92, May 1, 2004.
20. Cole, E., Hackers Beware: The Ultimate Guide
to Network Security, Sams Publishing, 104-108,
191-193, 544, 550, August 13, 2001.
21. Hansche, S., Berti, J., Hare, C., Official (Isc) 2
Guide to the Cissp Exam, CRC Press, 590,
December 15, 2003.
22. Connally, K. I., Law of Internet Security and
Privacy 2004, Aspen Publishers, Inc., 112, 2004.
23. İnternet:
Email
Spam
Statistics
and
Information, McAfee,
http://us.mcafee.com/fightspam/default.asp?id=sta
ts , Eylül 2005.
24. May 2005 Symantec™ Spam Statistics,
http://www.symantec.com/region/reg_ap/promo/b
rightmail/docs/May2005SpamStats.pdf, Eylül 2005.
25. Mohay, G., Collie, B., Vel, O., McKemmish, R.,
Anderson, A., Computer and Intrusion Forensics,
Artech House, 226, April 1, 2003.
26. Caloyannides, M. A., Privacy Protection and
Computer Forensics, Artech House, 118-120,
October 1, 2004.

135

G. Canbek ve Ş. Sağıroğlu

27. Gralla, P., Schaeffer, J. P., The Complete Idiot's
Guide to Internet Privacy and Security, Alpha
Books, 37, January 4, 2002.
28. Bishop, M. A., Computer Security: Art and
Science, Addison-Wesley Professional, 724-725,
December 2, 2002.
29. Tipton, H. F., Krause, M., Information Security
Management Handbook, CRC Press, 132,
1254-1255, December 30, 2003.
30. Russell, R., Hack Proofing Your Network,
Syngress Publishing, 78, January 1, 2001.
31. İnternet: Gostev A., Malware Evolution:
January - March 2005, Kaspersky Lab.
http://www.viruslist.com/en/analysis?pubid=1624
54316 , Nisan 2005.
32. Reynolds, J., Complete E-Commerce Book:
Design, Build and Maintain a Successful WebBased Business, CMP Books, 365, April 1, 2004.
33. Stephenson, P., Investigating Computer-Related
Crime, CRC Press, 57-58, September 28, 1999.
34. Mutton, P., IRC Hacks, O'Reilly, 39-41, July 27, 2004.
35. Hausman, K. K., Barrett, D., Weiss, M., Exam
Cram 2 Security +: Exam Cram SYO-101, Que
Publishing, 59, April 10, 2003.
36. Mandia, K., Prosise, C., Incident Response
Second Edition: Computer Forensics, McGrawHill Professional, 389-390, July 17, 2003.
37. İnternet: Binder, SearchWin2000, TechTarget.
http://searchwin2000.techtarget.com/sDefinition/
0,,sid1_gci948478,00.html , Mayıs 2005.
38. Poole, O., Network Security: A Practical Guide,
Elsevier, 69-71, December 9, 2002.
39. Pipkin, D. L., Halting the Hacker - A Practical
Guide to Computer Security, Prentice Hall PTR,
52, August 26, 2002.
40. Bace, R. G., Intrusion Detection, Sams
Publishing, 151, December 22, 1999.
41. İnternet : Zone Labs Virus Information Center,
Virus Glossary,
http://vic.zonelabs.com/tmpl/body/CA/virusGloss
ary.jsp , Ekim 2005.
42. Campbell, P., Calvert, B., Boswell, S., Security+
in Depth, Thomson Course Technology, 83,
February 1, 2003.
43. Stewart, J., This business of malware,
Information Security Technical Report. Vol. 9,
No. 2, 35-41, April 2004.
44. Mena, J., Homeland Security Techniques and
Technologies, Charles River Media, 47-48, May
10, 2004.
45. Vacca, J. R., Computer Forensics - Computer
Crime Scene Investigation, Charles River
Media, 489-490, May 1, 2005.
46. Burgess, R. C., Small, M. P., Computer
Security in the Workplace, SEO Press, 21, 2005.

136

Kötücül ve Casus Yazılımlar: Kapsamlı Bir Araştırma

47. Shimonski, R. J., Johnson, N. L., Crump, R. J.,
Security+, Syngress Publishing, 142-143,
December 1, 2002.
48. Bennett, J., Digital Umbrella: Technology's
Attack on Personal Privacy in America, Brown
Walker Press (FL), 47-50, September 1, 2004.
49. Gralla, P., Windows XP Hacks, O'Reilly, 152157, April 1, 2005.
50. İnternet: Sanal Dolandırıcılıkta Son Nokta
Phishing, İstanbul Emniyet Müdürlüğü.
http://www.iem.gov.tr/iem/?idno=147,
Mayıs
2005.
51. İnternet: Consumer Online: Home > Scams >
Major Scams,
http://www.consumer.org.nz/topic.asp?docid=25
3&category=&subcategory=&topic=Scams&title
=Major%20Scams&contenttype=summary ,
Eylül 2005.
52. Brown, S., The Complete Idiot's Guide to
Private Investigating, Alpha Books, 144-146,
October 1, 2002.
53. Jones, S., Encyclopedia of New Media: An
Essential Reference to Communication and
Technology, Sage Publications Inc, 212-216,
December 10, 2002.
54. Orebaugh, A. D., Ethereal Packet Sniffing,
Syngress Publishing, 6-10, 27-28, February 17, 2004.
55. Garfinkel, S., Web Security, Privacy &
Commerce, 2nd Edition, O'Reilly, 216-221,
November 1, 2001.
56. İnternet: Macromedia Flash content reaches
98.3% of Internet viewers, Flash Player
Penetration Survey, March 2005, NPD Research.
http://www.macromedia.com/software/player_ce
nsus/flashplayer/ , Haziran 2005.
57. Petersen, J. K., Understanding Surveillance
Technologies, CRC Press, 2-9, September 21,
2000.
58. İnternet: Self Replicating Wabbits – Sounds
Strange. Brings Chaos, SYL Articles,
http://articles.syl.com/selfreplicatingwabbitssoun
dsstrangebringschaos.html, Eylül 2005.
59. Chuvakin, A., Peikari, C., Security Warrior,
O'Reilly, 324, January 12, 2004.
60. Furnell, S., Ward, J., Malware comes of age:
The arrival of the true computer parasite,
Network Security, 11-15, October 2004.
61. Williamson, D., Deconstructing malware: what
it is and how to stop it, Information Security
Technical Report. Vol. 9, No. 2, 27-34, 2004.
62. Levenhagen, R., Trends, codes and virus attacks
- 2003 year in review, Network Security, Vol.
2004, No. 1, 13-15, January 2004.
63. Hacker 2004 Raporu, Chip Dergisi, Nisan 2004,
44-61, 2004.

Gazi Üniv. Müh. Mim. Fak. Der. Cilt 22, No 1, 2007


