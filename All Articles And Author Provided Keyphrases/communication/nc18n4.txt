Gazi Üniv. Müh. Mim. Fak. Der.
Cilt 18, No 4, 57-66, 2003

J. Fac. Eng. Arch. Gazi Univ.
Vol 18, No 4, 57-66, 2003

LORENZ KAOTİK SİSTEMİ İÇİN ADAPTİF BİR GÖZLEYİCİ
Ata SEVİNÇ
Elektrik-Elektronik Mühendisliği Bölümü, Mühendislik Fakültesi, Kırıkkale
Üniversitesi, 71450 Kırıkkale, A.Sevinc@kku.edu.tr
ÖZET
Doğrusal olmayan sistemler için önerilmiş bir adaptif gözleyici tasarım yöntemi,
kaotik salınımlar üreten Lorenz sistemi üzerinde başarı ile uygulanmıştır.
Geribesleme bu gözleyici tarafından doğrudan kullanılmayıp sadece adaptasyon
algoritmasında doğrudan doğruya kullanılmaktadır. Üçüncü mertebeden ve üç
parametreli bu sistemin parametrelerinden birisinin bilinmediği ve durum
değişkenlerinden sadece birisinin erişilebilir olduğu kabul edilmiştir. Hem durum
değişkenleri hem de bilinmeyen parametrenin bu yöntemle tahmin edilmesi
simülasyon sonuçları ile gösterilmiştir. Bu gözleyici gizli haberleşme sistemlerine
uygulanırsa iki farklı bilgi sinyalinin aynı kaotik sinyal üzerinden gönderilmesi
mümkün olacaktır.


A. Sevinç

Lorenz Kaotik Sistemi İçin Adaptif Bir Gözleyici

1. GİRİŞ
Geribesleme gözleyiciler için hayati öneme sahip olarak bilinmesine rağmen, daha
basit bir şekilde gürültüden daha az etkilenen tahminler elde edilebilmesi için
doğrudan geribesleme kullanmayan bir gözleyici tasarım yöntemi bir süre önce
önerilmiştir [1,2]. Doğal gözleyici adı verilen bu gözleyicinin durum değişkenlerinin
gerçek sistemin durum değişkenlerine yakınsaması, geribesleme kullanan parametre
adaptasyonu ile mümkün olmaktadır. Bu yöntem, hız sensörsüz dc servo ve
asenkron motorlar üzerinde başarıyla uygulanmıştır [1,2]. Bu makalede ise, kaotik
salınımlar üreten Lorenz sistemi [3] üzerinde uygulanması anlatılmaktadır.
Lorenz kaotik sistemi, 40 yıl kadar önce Lorenz tarafından, iki boyutlu akışkan
konveksiyonu için bir model olarak ortaya atılmıştır [3,4] ve σ , r ve b sistem
parametreleri olmak üzere
&
 x1   σ ( x2 − x1 ) 
 x  = rx − x − x x 
&
 2  1 2 1 3
 x3   − bx3 + x1 x2 
&  


(1)

denklemi ile verilir [5]. Burada x1 , x2 ve x3 durum değişkenleridir. Sistemin
karakteristik özelliği, spektrumu geniş bir frekans bölgesine yayılmış periyodik
olmayan salınımlar üretmesidir. Bu salınımlar gürültüye benzediği ve tahmini zor bir
şekilde başlangıç koşullarına bağlı oldukları için gizli haberleşmede
kullanılabileceği fark edilmiş ve Lorenz kaotik osilatörü kullanan kripto sistemleri
geliştirilmiştir [6]. Bu sistemlerde çok küçük seviyede tutulan bilgi sinyali, kaotik
salınımlardan birisiyle karıştırılarak gönderilir. Alıcı tarafında ise bir gözleyici
tarafından bu sinyal kullanılarak göndericideki kaotik sistem ile senkronizasyon
sağlanır ve gönderilen kaotik salınımın bilgi sinyali içermeyen hali tahmin edilir.
Bununla alınan sinyal arasındaki farktan da bilgi sinyali elde edilir [6].
Lorenz kaotik sistemi için kullanılan başlıca gözleyiciler arasında genişletilmiş
Kalman filtresi, Thau gözleyicisi, durum değişkenlerine bağlı Riccati denklemi
metodu, yüksek kazanç gözleyicisi ve kovaryans için üst sınır tayini metodu
sayılabilir [7]. Bu makalede kullanılan doğal gözleyicinin diğerlerine göre avantajı
daha basit bir yapıya sahip ve adaptif olmasıdır. Böylece gizli haberleşmede
doğrudan doğruya gönderilen kaotik salınımın üzerine eklenen bilgi sinyalinden
başka, adaptasyonu yapılan sistem parametresinde yapılacak değişiklikler ile de bilgi
göndermek mümkündür. Ancak bu makalede kripto sistem uygulaması değil, bir
kontrol problemi olarak adaptif gözleyici uygulaması anlatılacaktır.

58

Gazi Üniv. Müh. Mim. Fak. Der. Cilt 18, No 4, 2003

Lorenz Kaotik Sistemi İçin Adaptif Bir Gözleyici

A. Sevinç

2. LORENZ KAOTİK SİSTEMİ İÇİN ADAPTİF DOĞAL GÖZLEYİCİ
TASARIMI
Doğal gözleyiciler, asıl sistem modeli ile tamamen aynı yapıda tasarlandıklarından
asıl sistem gibi doğal bir davranış gösterirler ve sınırlı-giriş sınırlı-durum kararlılığı
gösteren pek çok sisteme uygulanabilirler [1,2]. (1) denklemi ile verilen ve girişi
olmayan Lorenz kaotik sisteminde de durum değişkenleri sınırlı olduğundan bu
yöntem uygulanabilir [8]. Bu makaledeki gözleyici uygulaması için sistemin çıkışı,
yani erişilebilir olduğu varsayılan tek durum değişkeni olarak
y = x1

(2)

kabul edilmiştir.
Doğal gözleyici, asıl sistem modeli (1)-(2) ile tamamen aynı yapıya sahip
olduğundan
&
 x1   σ ( x2 − x1 ) 
ˆ
ˆ ˆ ˆ
&  
ˆ
ˆ ˆ ˆ ˆ 
 x2  = rx1 − x2 − x1 x3  ,
&
 x   − bx + x x 
ˆ
ˆ3 ˆ1 ˆ2 
 3 

ˆ ˆ
y = x1

(3)

biçiminde tasarlanır. Gözleyicide tahmin edilen değişkenler, asıl sistemde karşılık
gelen değişken sembollerine birer şapka ( ^ ) ilavesi ile gösterilmişlerdir. Asıl
sistemdeki σ parametresinin de bilinmediği varsayılmaktadır ve bu parametre de
gözleyici ile paralel olarak çalışan bir adaptasyon ile tahmin edileceğinden bu
ˆ
tahmin σ ile gösterilmiştir.
(3) denklemiyle belirlenen gözleyicide doğrudan doğruya bir geribesleme
görülmemektedir. Bunun yerine gözleyici ile (1) ve (2) denklemleriyle belirlenmiş
ˆ
sistem arasındaki yakınsama, σ sanki bir giriş değişkeniymiş gibi gözleyicinin
kontrolü yapılarak sağlanacaktır. Geribesleme bu parametre adaptasyonunda
kullanılacağından, gözleyici de dolaylı olarak geribesleme kullanmış olacaktır. (1)
ve (2) denklemleriyle belirlenmiş sistem sınırlı giriş – sınırlı durum kararlılığına
ˆ
sahip olduğuna göre, σ ’nın belirli değerler arasında sınırlandırılması şartıyla (3)
denklemi ile belirlenen sistem de sınırlı giriş – sınırlı durum kararlılığına sahip
olacaktır [8].

Erişilebilir tek durum değişkeni y = x1 kabul
adaptasyonunun sıfırlamaya çalışacağı hata terimi de
ˆ
e1 = x1 − x1
Gazi Üniv. Müh. Mim. Fak. Der. Cilt 18, No 4, 2003

edildiği

için

parametre

(4)
59

A. Sevinç

Lorenz Kaotik Sistemi İçin Adaptif Bir Gözleyici

ˆ
olarak alınacaktır. e1 'in birinci türevinde σ açıkça ortaya çıktığından,
&
ˆ ˆ ˆ
e1 = σ ( x2 − x1 ) − σ ( x2 − x1 )

(5)

&
ˆ ˆ ˆ
e1 + α 0e1 = d − ( x1 − x2 )σ

(6)

şeklinde birinci mertebeden bir diferansiyel denklem kurmak mümkündür. Burada
ˆ
α 0 keyfi bir pozitif sabittir ve d ise eşitliğin sağ tarafında açıkça σ içermeyen
terimlerin bütününü sembolize etmektedir. (1) ve
(2) denklemleri ile belirlenmiş
sistem, σ ≠ 0 ve x1 ≠ 0 için gözlenebilir olduğundan (ki x1 ’in sıfır olması sadece
bazen anlık olarak sözkonusu olduğundan gözardı edilebilir) e1 hatasının sıfıra
asimptotik olarak yakınsaması, gözleyicinin tüm değişkenlerinin gerçek değerlerine
ˆ ˆ ˆ
yakınsaması anlamına gelir [9]. Şayet ( x1 − x2 )σ terimi d 'yi yakalayacak şekilde
ˆ
ayar büyüklüğü olarak σ değiştirilirse, sağ tarafı sıfıra gidecek olan (6) denklemine
ˆ
ˆ
ˆ
ˆ
göre e1 hatası da sıfıra gidecek ve hem σ 'in σ 'ya hem de x1 , x2 ve x3 'ün
sırasıyla x1 , x2 ve x3 'e yakınsaması sağlanmış olacaktır. Ancak problem, bilinen
ˆ ˆ ˆ
( x1 − x2 )σ teriminin bilinmeyen d terimini yakalamasının nasıl sağlanacağıdır. Bu
problemi çözmek için Şekil 1’deki gibi bir mekanizma kullanılabilir.

ˆ ˆ ˆ
d − σ ( x1 − x2 )

d

+

K

-

∫

ˆ
σ

ˆ ˆ
( x1 − x2 )
ˆ ˆ ˆ
Şekil 1. ( x1 − x2 )σ ’nin herhangi bir d işaretini küçük bir hata ile takibini sağlayan
kapalı döngü integral kontrol
ˆ ˆ
Burada d ve ( x1 − x2 ) 'nın adaptasyon hızına göre yavaş değişen olması varsayımı
altında Şekil 1’deki sistem 1-tipi bir sistem gibi davranacağından,
ˆ ˆ
sign ( K ) = sign (x1 − x 2 )

(7)

ˆ ˆ ˆ
şartıyla, ( x1 − x2 )σ terimi d 'yi küçük bir hata ile takip eder. K kazancı mutlak
değerce ne kadar büyük seçilirse ve d ’nin değişimi ne kadar yavaş olursa, bu hata o
kadar küçük seviyede kalır [10]. Şekil 1'de gösterilen mekanizmanın d bilgisi
60

Gazi Üniv. Müh. Mim. Fak. Der. Cilt 18, No 4, 2003

Lorenz Kaotik Sistemi İçin Adaptif Bir Gözleyici

A. Sevinç

kullanılmadan gerçekleştirilmesi ise (6) denkleminden faydalanılarak Şekil 2'de
ˆ ˆ ˆ
&
gösterildiği gibi d − ( x1 − x2 )σ yerine e1 + α 0e1 değerinin kullanılması ile mümkün
olur.

&
e1 + α 0 e1

K

∫

ˆ
σ

Şekil 2. Şekil 1’de verilen takip sisteminin sadeleştirilerek PI adaptasyonuna
dönüştürülmesi

Burada e1 'in türevinin alınmasına da gerek yoktur; çünkü bu mekanizma σ 'nın,

∫

ˆ
σ = K p e1 + K i e1dt

(8)

biçimindeki bir PI adaptasyon algoritması ile tahmin edilmesi anlamına gelir.
Burada K p ve K i sırasıyla K ve Kα 0 değerlerine karşılık gelir. Ancak PI
kazançları zaman zaman işaret değiştirmektedir:
ˆ ˆ
sign ( K p ) = sign ( K i ) = sign (x1 − x2 )

(9)

ˆ ˆ
ˆ
ˆ ˆ
Gerçekte d ve ( x1 − x 2 ) 'nın değişmesinden dolayı d ile ( x1 − x 2 )σ arasında
kalacak küçük de olsa bir hata, gözleyicinin tüm değişkenlerinin gerçek değerlere
yakınsamasına engel olur. Ancak buradaki d alelade bir fonksiyon değil, gözleyici
ˆ
ˆ ˆ
değişkenleri gerçek sistem değerlerine yaklaştıkça doğal olarak ( x1 − x 2 )σ ile farkı
azalan bir fonksiyondur. Bu azalma (6) denkleminden dolayı K p ve K i

kazançlarının uygun mutlak değerleri için e1 ’i daha da azaltır ve zincirleme olarak
ˆ
birbirlerini azaltması sonucunda hem σ hem de gözleyici durum değişkenleri,
gerçek sistem değerlerine tam olarak yakınsar. Bu noktada K p ve K i kazançlarının
uygun mutlak değerlerinin simülasyonla deneme-yanılma ile seçilmesi bu yöntemin
bir zaafı olarak görülebilir. Ancak birkaç deneme-yanılma ile uygun değerler
kolayca bulunabildiğinden bu yöntem oldukça kullanışlıdır.
Gözleyici durum değişkenlerinin sınırsız bir şekilde artması ihtimaline karşı
parametre tahmini,
ˆ
σ ∈ [σ min , σ max ]

Gazi Üniv. Müh. Mim. Fak. Der. Cilt 18, No 4, 2003

(10)

61

A. Sevinç

Lorenz Kaotik Sistemi İçin Adaptif Bir Gözleyici

şeklinde minimum ve maksimum değerler arasında sınırlandırılmalıdır. Burada σ min
ve σ max sınırlarının seçiminde σ ’nın içinde olduğu kabaca tahmin edilebilecek
oldukça geniş bir aralık seçilebileceğinden herhangi bir zorlukla karşılaşılmaz.
Yakınsama, parametre tahmininin sınır değerlerinden başka bir değerde durulmasına
bakılarak anlaşılabilir.
K p ve K i kazançlarının işaretlerinin her değişmesinde (8)’deki orantılı terimden
ˆ
dolayı σ ’nın sıçrama yapıp yeniden bir geçici hata yapmasına engel olmak için (8)
denklemindeki integral teriminin değeri, her işaret değişiminde sıçrama yapmayacak
şekilde yeniden ayarlanmalıdır. Bu integralin kazanç işaret değişiminden hemen
önceki ve hemen sonraki değerlerini sırasıyla ξ − ve ξ + ile gösterirsek, bu ayarlama
+
ˆ
ξ + = σ − − K p e1−

(11)

ˆ
ˆ
ile verilir. Burada σ − ve e1− sırasıyla σ ve e1 ’in işaret değişikliğinden hemen
önceki değerleridir.

3. SİMÜLASYON SONUÇLARI

Önerilen yöntemin parametre ve durum değişkenleri tahminlerinin performansını
göstermek için (1) ve
(2) denklemleri ile belirlenmiş sistem ve (3), (8) ve (9)
denklemleri ile verilen adaptif gözleyici, gerektiği zamanlarda (10) ve (11)
denklemlerini de uygulayarak simüle edilmiştir. Euler yöntemiyle ve 1 ms zaman
adımlarıyla yapılan bu simülasyonda başlangıçta σ = 10 , r = 97 ve b = 8 3
alınmış, daha sonra adaptasyon performansını daha iyi görebilmek için 6 s ≤ t < 10 s
aralığında σ = 6 ve t ≥ 10 s için σ = 12 yapılmıştır [5]. Adaptasyon kazançları ise
K p = 5 ve K i = 100 olarak seçilmiştir. Başlangıç değerleri gerçek sistemde
ˆ
ˆ
ˆ
x1 = x 2 = x3 = 1 , gözleyicide x1 = 0.1 , x 2 = x3 = 0 , (8) denklemi ile verilen
parametre adaptasyonundaki integral için ise sıfır olarak atanmıştır. Gözleyicinin
durum değişkenlerinin her üçünün de başlangıç değerleri sıfır olarak atanmamalıdır;
çünkü orijin Lorenz kaotik sisteminin denge noktasıdır ve önerilen gözleyici de
gerçek sistemle aynı yapıya sahiptir. Bu istisna hariç başlangıç değerleri keyfi olarak
atanmış olup farklı değerler için de benzer şekilde başarılı sonuçlar elde
edilmektedir.

Şekil 3’de gerçek sistemin durum uzayındaki davranışı gösterilmiştir. Durum
yörüngesinin, “8” biçimine benzer yollar izleyerek belirli bir yörünge civarına
yaklaşması, zaman zaman birden uzaklaşıp sonra yeniden benzer şekilde bu bölgeye
yaklaşması, sistemin kaotik yapısını göstermektedir. Şekil 4-6’da görüldüğü gibi
durum değişkenlerinin periyodik olmayan ve değişken genlikli salınımlar yapması
62

Gazi Üniv. Müh. Mim. Fak. Der. Cilt 18, No 4, 2003

Lorenz Kaotik Sistemi İçin Adaptif Bir Gözleyici

A. Sevinç

200

150

100

x3
50

0
50

0

x1
-50

100

50

0

-100

-50

x2

Şekil 3. Durum uzayında sistemin kaotik davranışı

da sistemin kaotik yapısını gösteren özelliklerdir. Bu salınımlar bazen çok yavaş,
bazen de çok ani değişimli olabildiği için frekans uzayında geniş bir banda
yayılırlar.
Şekil 4-6’da gözleyici durum değişkenlerinin gerçek sistem durum değişkenlerine
50

x1

0

ˆ
x1
-50
0

5

10

t (s )

15

Şekil 4. x1 durum değişkeni ve adaptif gözleyicinin tahmini
Gazi Üniv. Müh. Mim. Fak. Der. Cilt 18, No 4, 2003

63

A. Sevinç

Lorenz Kaotik Sistemi İçin Adaptif Bir Gözleyici

100

x2

50
0
-50

ˆ
x2

-100
0

5

10

t (s)

15

Şekil 5. x 2 durum değişkeni ve adaptif gözleyici tarafından tahmin edilmesi

yakınsaması da görülmektedir. Yakınsama çok kısa bir sürede gerçekleşmekte ve
σ parametresindeki değişiklikten fazla etkilenmemektedir. σ parametresinin birden
değiştiği zamanlarda oluşan geçici hata kolay fark edilemeyecek kadar küçük olup
hızla sıfıra gitmektedir.
ˆ
Şekil 7’de ise parametre adaptasyonu görülmektedir. σ parametresi tahmini σ , bir
miktar salınım yaptıktan sonra σ 'yı yakalamaktadır. Bundan sonra σ aniden
ˆ
değişince σ yeniden bir miktar salınım yaparak birkaç saniye içinde σ 'yı
yakalamaktadır. Buna göre, bir bilgi sinyaline göre σ ’nın değiştirilmesi suretiyle
kaotik çıkış sinyali üzerinden bu bilginin gizli olarak gönderilmesi mümkündür.
200

150

x3

100

50

ˆ
x3

0
0

5

10

t (s)

15

Şekil 6. x 3 durum değişkeni ve adaptif gözleyici tarafından tahmin edilmesi
64

Gazi Üniv. Müh. Mim. Fak. Der. Cilt 18, No 4, 2003

Lorenz Kaotik Sistemi İçin Adaptif Bir Gözleyici

A. Sevinç

20

15

σ

10

ˆ
σ

5

0
0

5

10

t (s)

15

Şekil 7. σ parametresinin değiştirilmesi ve tahmini
4. SONUÇ

Kripto sistemlerinde gözleyicisi ile birlikte kullanım alanı olan Lorenz kaotik
sistemi için adaptif bir gözleyici geliştirilmiştir. Oldukça basit bir yapıya sahip olan
bu adaptif gözleyici için uygun kazanç değerleri her ne kadar simülasyonla denemeyanılma ile bulunuyor ise de kazançlar bulunduktan sonra gerçekleştirilmesi oldukça
kolaydır. Bu adaptif gözleyici kripto sistemlerinde kullanıldığında, parametre
değişikliği yapmak suretiyle de bilgi gönderilmesi mümkündür. Doğrudan
geribesleme kullanmayan doğal gözleyici ile paralel olarak oransal-integral tarzında
çalışan bu adaptasyon algoritması, daha uygun bir geribesleme fonksiyonu seçilerek
oransal terimden kurtulacak şekilde geliştirilebildiği takdirde, gürültüye karşı çok
daha dirençli bir adaptif gözleyici elde edilecektir. Bu da daha sonraki bir araştırma
olarak düşünülmektedir.
KAYNAKLAR

1. Sevinç, A., Speed Sensorless Control of Induction Motors, PhD Thesis,
University of Bristol, Dept. of Electrical and Electronic Eng., 2001.
2. Sevinç, A., “A Full Adaptive Observer for DC Servo Motors”, Turkish Journal
of Electrical Engineering and Computer Sciences, Cilt 11, No 2, 117-130,
2003.
3. Lorenz, E.N., “Deterministic Nonperiodic Flow”, Journal of the Athmosferic
Sciences, Cilt 20, 130-141, 1963.

Gazi Üniv. Müh. Mim. Fak. Der. Cilt 18, No 4, 2003

65

A. Sevinç

Lorenz Kaotik Sistemi İçin Adaptif Bir Gözleyici

4. González, O.A., Han, G., de Gyvez, J.P., and Edgar, “CMOS Cryptosystem
Using a Lorenz Chaotic Oscillator”, Proceedings of the IEEE International
Symposium on Circuits and Systems, ISCAS '99, Cilt 5, 442-445, 1999.
5. Moon, F.C., Chaotic Vibrations, An Introduction for Applied Scientists and
Engineers, John Wiley & Sons, New York, 1987.
6. Cuomo, K.M., Oppenheim, A.V. and Strogatz, S.H., “Synchronization of
Lorenz-Based Chaotic Circuits with Applications to Communications”, IEEE
Trans. Circuits and Systems-II: Analog and Digital Signal Processing, Cilt
40, No 10, 626-633, 1993.
7. Amirazodi, J., Yaz, E.E., Azemi, A and Yaz, Y.I., “Nonlinear Observer
Performance in Chaotic Synchronization with Application to Secure
Communication”, IEEE Int. Conference on Control Applications, GlasgowUK, 76-81, 2002.
8. Pecora, L.M. and Carroll, T.L., “Synchronization in Chaotic Systems”, Phys.
Rev. Lett., Cilt 64, 821-824, Şubat 1990.
9. Freeland, G.C. and Durrani, T.S., “Nonlinear state observers for chaotic systems
and their applications to communications”, IEE Colloquium on Exploiting
Chaos in Signal Processing, 10/1-10/6, 6 Jun 1994.
10. Yüksel, İ., Otomatik Kontrol Sistem Dinamiği ve Denetim Sistemleri, Uludağ
Üniversitesi Basımevi, Bursa, 1991.

66

Gazi Üniv. Müh. Mim. Fak. Der. Cilt 18, No 4, 2003


